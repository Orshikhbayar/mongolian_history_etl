МОНГОЛЫН ТҮҮХ,
СОЁЛ, ЁС ЗАНШИЛ
   (Цахим сурах бичиг)




        Улаанбаатар хот
            2021 он
ННА 74.58
ДАА 378
М-695




Сурах бичгийг бүтээсэн
Б.Буяндэлгэр (Ph.D)		    I-VII бүлэг, IX бүлэг, XII бүлгийн
					12.1-12.3 дахь зүйл
А.Ган-Эрдэнэ (магистр)		 I бүлгийн 1.1.1 дэх зүйл, VIII, X бүлэг,
					                    XII бүлгийн 12.4 дэх зүйл
Б.Энх-Өлзий (магистр)		  XI, XIII бүлэг



Хянан тохиолдуулсан: Г.Надмидцэрэн



Цаасны хэмжээ: В5
Хэвлэлийн хуудас: 42,6 х.х




ISBN: 978-9919-20-489-1

“Арвайбархан” ХХК-д эхийг бэлтгэв.
Улаанбаатар хот. 2021 он
                        Монголын түүх, соёл, ёс заншил

                               АГУУЛГА
ӨМНӨХ ҮГ
НЭГДҮГЭЭР ХЭСЭГ. МОНГОЛЫН ТҮҮХИЙН ТОЙМ
Нэгдүгээр бүлэг. Монголын эртний түүх                                8
      1.1. Монгол нутаг дахь ураг төрлийн байгууллын үе              8
      1.2. Монгол нутаг дахь эртний төрт улсууд                     29
Хоёрдугаар бүлэг. Монголын дундад үеийн түүх                       45
      2.1. Монголын нэгдсэн төр байгуулагдахын өмнөх үе            45
      2.2. Их Монгол улс, Монголын эзэнт гүрний үе                 54
      2.3. Дөчин, дөрвөн хоёрын Монгол                             72
      2.4. Манжийн эрхшээлийн үеийн Монгол                         94
Гуравдугаар бүлэг. Монголын шинэ үеийн түүх                        105
      3.1. ХХ зууны эхэн үеийн Монгол                              105
      3.2. Бүгд Найрамдах Монгол Ард Улс                           114
      3.3. Өнөөгийн Монгол                                         124

ХОЁРДУГААР ХЭСЭГ. МОНГОЛЧУУДЫН НИЙГЭМ СОЁЛ
Дөрөвдүгээр бүлэг. Монголын нийгмийн хөгжлийн асуудлууд            131
      4.1. Монголын нийгмийн харилцааны хөгжил, хувьсал            131
      4.2. Монголын төр-нийгмийн томоохон зүтгэлтнүүд              145
      4.3. Монголчуудын хот суурины хөгжил                         155
      4.4. Монголчуудын хил хязгаарын өөрчлөлт, угсаатны тархалт   166
Тавдугаар бүлэг. Монголчуудын аж ахуй, эдийн засгийн байдал        186
      5.1. Мал аж ахуй                                             186
      5.2. Газар тариалан                                          204
      5.3. Ан агнуур                                               216
      5.4. Худалдаа, аж үйлдвэр                                    225
      5.5. Банк, санхүүгийн тогтолцоо                              232
      5.6. Зам тээврийн тогтолцоо                                  241
Зургадугаар бүлэг. Монголчуудын эдийн соёл                         250
      6.1. Орон сууц                                               250
      6.2. Хувцас хунар                                            261
      6.3. Хоол унд                                                268
      6.4. Гар урлал                                               280
Долдугаар бүлэг. Монголчуудын хэл, бичгийн соёл                    294
      7.1. Монгол хэл, бичгийн түүхэн хөгжил                       294
      7.2. Бичлэгийн хэлбэрүүд                                     304
      7.3. Ном хэвлэл                                              311
      7.4. Гэрэлт хөшөө, бичигт дурсгал                            321

                                      3
                        Монголын түүх, соёл, ёс заншил

Наймдугаар бүлэг. Монголчуудын уран сайхны соёл              331
     8.1. Ардын аман зохиол                                  331
     8.2. Ардын дуу                                          345
     8.3. Хөгжим                                             353
     8.4. Бүжиг                                              360
ГУРАВДУГААР ХЭСЭГ: МОНГОЛЧУУДЫН УЛАМЖЛАЛТ, ЁС ЗАНШИЛ
Есдүгээр бүлэг. Монголчуудын мэдлэг ухааны уламжлал          369
       9.1. Ертөнцийг үзэх үзлийн хувьсал                    369
       9.2. Сургууль, боловсролын түүхэн хөгжил              379
       9.3. Тоо, тоолол, хэмжүүрийн уламжлалт мэдлэг         388
       9.4. Байгаль хамгаалах уламжлалт арга ухаан           398
       9.5. Газарзүйн уламжлалт мэдлэг                       406
Аравдугаар бүлэг. Шашин шүтлэгийн байдал                     416
      10.1. Шүтлэгийн эртний хэлбэрүүд                       416
      10.2. Бөөгийн шашин                                    425
      10.3. Буддын шашны дэлгэрэлт                           434
      10.4. Орчин үе дэх шашны нөхцөл байдал                 444
Арван нэгдүгээр бүлэг. Уламжлалт тоглоом наадгай             453
      11.1. Хөлөгт тоглоом                                   453
      11.2. Шагайн тоглоом                                   459
      11.3. Сэтгэхүйн тоглоом                                467
      11.4. Үгэн (аман) тоглоом                              473
Арван хоёрдугаар бүлэг. Монголчуудын ёслол хүндэтгэл         479
      12.1. Монголчуудын төрийн бэлгэдэл                     479
      12.2. Эрийн гурван наадам                              491
      12.3. Цагаан сар                                       503
      12.4. Тэмдэглэлт өдрүүд                                509
Арван гуравдугаар бүлэг. Монголчуудын эрхэмлэх, цээрлэх ёс   522
      13.1. Ураг удмаа эрхэмлэх ёсон                         522
      13.2. Мэндлэх, хүндлэх ёсон                            530
      13.3. Бэлгэдлийн ёсон                                  534
      13.4. Уламжлалт цээрлэх ёсон                           542
      13.5. Оршуулга, гашуудлын ёсон                         548
Ном зүй                                                      557




                                      4
                                Монголын түүх, соёл, ёс заншил

                                      ӨМНӨХ ҮГ
     Тус сурах бичиг нь их, дээд сургуулийн оюутнуудад ерөнхий суурь мэдлэг,
чадвар, хандлагыг эзэмшүүлэхэд зориулж ерөнхий боловсролын сургуулийн
“Монголын түүх” хичээлийн агуулгатай залгамж уялдаатайгаар боловсруулсан
бүтээл юм.
     Бүрэн дунд боловсролын түүх, нийгмийн ухааны сургалтын цөм хөтөлбөрийг
2016 онд БСШУСЯ-наас батлан гаргаж, үе шаттайгаар үндэсний түвшинд
хэрэгжүүлж эхэлсэн байна. Энэхүү цөм хөтөлбөрийн гол онцлог нь ахлах ангид
заавал болон сонгон судлах агуулгатай бөгөөд сонгон судлах агуулга нь манай
улсын ерөнхий боловсролын сургалтын практикт анх удаа хэрэгжиж буйгаараа
онцлог юм. Энэ хүрээнд 2018-2019 оны хичээлийн жилээс эхлэн 12 дугаар ангид
түүх, нийгмийн ухааны хичээлийг зөвхөн сонгон судлах хөтөлбөрийн дагуу
судлахаар сургалтын төлөвлөгөө батлагдсан билээ1.
     Тиймээс бид “Монголын түүх, соёл, ёс заншил” хичээлийн сурах бичгийн
түүхэн агуулгыг ерөнхий боловсролын сургуулийн өмнө үзсэн агуулга, мэдлэг,
чадварын залгамж холбоог алдагдуулахгүйн тулд 12 дугаар ангийн сонгон судлах
хичээлийн агуулгад тулгуурлаж бэлтгэсэн бол соёл, ёс заншлын тухай агуулгыг
шинээр нэмж боловсруулсан. Үүндээ их, дээд сургуулийн ерөнхий суурь чиглэлд
заавал судлах хичээлийн талаар гаргасан эрх зүйн баримт бичгийг2 үндэслэн, өмнөх
жилүүдийн сургалтын туршлагад тулгуурлан оюутнууд бие даан гүнзгийрүүлэн
судлах, ярилцан мэтгэлцэх боломжийг хангах цөм мэдээллийг тоймлон хүргэж
байгаа юм.
     Ингэснээр оюутнуудад Монголын түүхийн мэдлэг олгохоос гадна түүхийн
зангилаа асуудлууд, түүхэн сургамж, ухаарлыг таниулж, соёл, уламжлал, ёс
заншлаа өвлөн авсан уугуул үндэстнийхээ эрүүл амьдрах арга ухаан, ураг удмын
бичгээ сэргээн өвлөж, уламжлуулах чадамж бүхий эх оронч иргэн болоход нь
туслах зорилготой.
     Сурах бичиг дэх Монголын түүхийн агуулга нь дотроо 3 том үеэс бүрдэж
байгаа юм. Энэ нь Монголын эртний түүх, Монголын дундад үеийн түүх, ХХ
зууны эхнээс өнөөгийн Монгол улсын шинэ үеийн түүх болно. Сурах бичгийн
тус агуулга нь оюутнуудын ерөнхий боловсролын түвшинд судалсан суурь болон
ахлах ангийн түүхийн сургалтын хөтөлбөрийн үргэлжлэл бөгөөд ахисан түвшний
мэдлэг, чадвар олгоход чиглэгдсэн, агуулгын шууд залгамж холбоотой түүхийн
сургалтын нэг хэсэг болно. Гэхдээ энэ нь оюутнуудад өмнө үзсэн агуулгаа
давтана гэсэн үг биш бөгөөд түүхэн хөгжлийн явцыг Монгол хүн бүрийн мэдвэл
зохих эдийн болон оюуны соёлын өв, уламжлалт шашин шүтлэг зэрэг соёл, ёс
заншлын агуулгаар гүнзгийрүүлэн судлах боломжийг хангаж байгаа билээ.
     Сурах бичиг дэх соёл, ёс заншлын агуулгыг ЮНЕСКО-гийн биет бус соёлын
өвийн жагсаалтуудад бүртгэгдсэн зүйлс, мөн Монгол улсын Засгийн газраас
1
    -БСШУСЯ-ны сайдын 2018 оны А/453 тоот тушаалын 3-р хавсралт
2
    -БСШУЯ-ны 2014 оны А/285 тоот тушаалын хавсралт

                                              5
                                Монголын түүх, соёл, ёс заншил

батласан3 биет бус соёлын өвийн төлөөллийн үндэсний бүртгэл болон яаралтай
хамгаалах шаардлагатай соёлын биет бус өвийн үндэсний бүртгэлийг үндэслэн
товч тодорхой тоймлон харуулах зорилгыг дэвшүүлэн тавьсан юм. “Соёлын биет
бус өв” гэж хамт олон, бүлэг хүмүүс, зарим тохиолдолд хувь хүмүүс соёлын
өвийнхөө бүрэлдэхүүн хэсэг гэж хүлээн зөвшөөрсөн заншил, дүрслэх болон
илэрхийлэх хэлбэр, мэдлэг болон дадал, эдгээртэй холбоо бүхий зэмсэг, эд зүйлс,
урлагийн бүтээл, соёлын орон зайг хэлнэ. Үеэс үед уламжлагдах соёлын биет
бус өвийг хамт олон, бүлэг хүмүүс нь тэдгээрийг хүрээлэн буй орчин, байгаль,
түүхийн харилцан шүтэлцээнээс шалтгаалан байнга шинэчилдэг бөгөөд тухайн
өв нь тэдгээрт оршин тогтнох болон залгамж чанарын мэдрэмж төрүүлж,
соёлын төрөл зүйл, хүний туурвилыг хүндэтгэхэд дэмжлэг үзүүлдэг. Тэдгээрээс
гадна дэлхийн өвийн жагсаалтад Монгол улсаас бүртгүүлсэн байгалийн болон
хосломол өвүүдийг аль болох боломжит хэмжээгээр багтаахыг зорьсон билээ.
     Тус сурах бичгийн агуулгыг бүрэн судалж чадсанаар Монгол улсын нийгэм-
улс төрийн түүхийг тоймлон ухаарахаас гадна соёлын амьдралыг түүхэн уламжлал
болон орчин үед хадгалагдан үлдсэн зан үйлийн хамтаар ерөнхийд нь баримжаалах
боломжтой. Бичлэгийн арга хэлбэрийн хувьд шинэ мэдлэг бүтээх бус нэгэнт
нотлогдсон баримт, мэдээлэл, арга технологийг суралцагчдад нэгтгэн түгээхэд
чиглэсэн. Тиймээс дээрх зориулалтын онцлогийг харгалзан үзэж судалгааны
бүтээлтэй адил хуудас тус бүрд ишлэл татсан материалыг тэмдэглээгүй нь
зохиогчийн эрхийг зөрчин, оюуны өмчийг үнэгүйдүүлсэн хэрэг огт биш юм. Сурах
бичгийн төгсгөлд буй ашигласан материалын жагсаалтаас номын бүлэг, зүйл
болгонд дурьдагдсан агуулгын эх сурвалжуудыг бэлхнээ олж харж болно. Нэгтгэн
үзэхэд, сурах бичгийн агуулгаас зохиогчдын судалгааны арга барил, үр дүнг
бус харин тус чиглэлийн сурах бичигт заавал багтаах шаардлагатай мэдээллийг
илэрхийлж чадсан эсэхийг эрэлхийлэх нь оновчтой юм.
     Сурах бичиг нь Монгол хүн бүрийн мэдвэл зохих мэдлэг, эзэмшвэл
илүүдэхгүй чадварууд, төлөвшүүлэх нь зайлшгүй иргэний хандлагуудыг
өөртөө агуулсан. Гэвч боловсруулан найруулагч бидний бичлэгийн ур чадвар,
мэдлэгийн хүрээ хэмжээний улмаас зайлшгүй тусгах ёстой зарим асуудлыг
дутуу дулимаг тусгасан байх нь магадтай. Тиймээс сурах бичгийн агуулга, арга
зүйн талаар уншигч, суралцагч, сонирхогч та бүхнээс бүтээлч санал шүүмжээ
buyandelger.b@mnums.edu.mn хаягаар ирүүлвэл дуртайяа хүлээн авч бүтээлийн
чанар чансааг сайжруулахад тусган хэрэгжүүлэх болно.
     Уншигч та бүхний оюуны гэгээн мэлмий тунгалаг байж Монгол түүх,
соёлоо оюундаа тунгаан, уламжлалдаа шингээж үр хойчдоо өвлүүлэн үлдээхийн
өлзийтэй сайхан ерөөлийг өргөн дэвшүүлье.
                                                                    Зохиогчид
                                                          2020 оны 5 сарын 25.


3
    -ССАЖЯ-ны сайдын 2013 оны А/41 тоот тушаалын 1, 2-р хавсралт

                                              6
  Нэгдүгээр хэсэг

  МОНГОЛЫН
ТҮҮХИЙН ТОЙМ
                          Монголын түүх, соёл, ёс заншил

                        Нэгдүгээр бүлэг.
                    МОНГОЛЫН ЭРТНИЙ ТҮҮХ

    1.1. МОНГОЛ НУТАГ ДАХЬ УРАГ ТӨРЛИЙН БАЙГУУЛЛЫН ҮЕ

    Монголын түүхийн судлах зүйл:
    Түүх гэдэг нь өнгөрсөн үеийн тухай судалж мэдсэнээ хүүрнэх гэсэн утгатай
өвөг шинжлэх ухаан юм. Түүхийн шинжлэх ухааныг судлах нь дараах хэдэн
үүрэг гүйцэтгэдэг. Үүнд:
     - Хүн төрөлхтний болон аливаа улс үндэстний хөгжлийн түүхэн үзэгдэл,
        үйл явцыг түүхэн зүйн үүднээс үнэн бодитой тусгаж, судалж, өвлөн
        залгамжлуулж байдгаараа танин мэдэхүйн
     - Нийгмийн хөгжлийн зүй тогтлын түүхэн баримт сэлтийг онолын
        сэтгэлгээний үндсэн дээр илрүүлэн, шинжлэх ухааны үндэслэлтэй улс
        төрийн чиг шугам боловсруулахад дэм өгдөг арга зүйн
     - Эх оронч болон үндэсний үзэл, бусад улс түмнийг хүндэтгэх үзэл зэрэг
        иргэнлэг чанарыг төлөвшүүлдэг үнэлэмжийн үүргүүдийг тус тус гүйцэтгэнэ.
    Түүх гэсэн ерөнхий нэрийдлийн доор бид олон салбар ухаануудыг багтаан
авч үздэг. Гэхдээ тэдгээрийг доорх гурван томоохон бүлэгт багцлан томъёолж
болно. Үүнд:
1. Түүхийн суурь судалгаа: Энэ нь дэлхий дахины болон тухайн улс үндэстний
    нийгэм улс төр, соёл, эдийн засаг, газар зүйн байршил, олон улсын харилцаа
    зэрэг түгээмэл хүчин зүйлүүдэд тулгуурлан түүхэн хөгжлийн үндсэн зүй
    тогтлын талаар шинэ мэдлэг бий болгох үйл ажиллагаа юм. Монголын
    түүхийн шинжлэх ухааны салбарт гарсан хамгийн сүүлийн суурь судалгааны
    бүтээл нь 2003 онд Монгол улсын ерөнхийлөгчийн ивээл дор туурвин
    нийтийн хүртээл болгосон “Монгол улсын түүх” хэмээх 5 боть зохиол юм.
2. Салбар судалгаа: Дэлхий дахины болон тухайн улс үндэстний түүхийг цаг
    хугацаагаар нь, эсвэл аль нэгэн соёлын болон нийгмийн хүрээг онцгойлон авч
    үздэг судалгааны чиглэл юм. Тухайлбал, эртний судлал (археологи), угсаатны
    судлал, шашны түүх, соёлын түүх зэргээр ангилж болно. Энэ чиглэлийн
    сүүлийн үеийн дорвитой бүтээлүүдээс 1999 онд бүтээгдсэн “Монголын
    соёлын түүх” 3 боть, 2003 онд туурвигдсан “Монголын археологи”, 2017 онд
    нийтийн хүртээл болсон “Монголын эртний түүх” 5 боть зохиол, 2019 онд
    хэвлэгдэн гарсан “Монголын эзэнт гүрний түүх” хэмээх 5 боть зохиолуудыг
    дурьдаж болно.
3. Хавсарга судалгаа: Түүхийн судлагдахууныг илүү гүн гүнзгий судалж,
    ойлгож, танин мэдэхэд чиглэгдсэн судалгааны чиглэлүүдийг түүхийн


                                        8
                          Монголын түүх, соёл, ёс заншил

    хавсарга ухаан гэнэ. Үүнд:
     - хронологи (цаг тооны системийг судалдаг)
     - палеографи (эртний гар бичмэлийг судалдаг)
     - дипломатик (түүхэн баримт бичиг гэрээ хэлэлцээрийг судалдаг)
     - нумизматик (зоос одон медаль, мөнгөний системийг судалдаг)
     - метрологи (жин хэмжүүрийн системийг судалдаг)
     - геральдик (улс орон хотуудын сүлдийг судалдаг)
     - сфрагистик (хэвлэл, нийтлэлийг судалдаг)
     - эпиграфи (чулуу шавар металл дээрх бичээсийг судалдаг)
     - генеалоги (овог, балгас хотын үүсэл гаралыг судалдаг)
     - топонимик (газар зүйн нэр томьёо гарал үүслийг судалдаг)
     - орон нутаг судлал гэхчлэн ангилж томъёолдог. Мөн түүнчлэн түүхэн
        эх сурвалжуудыг судалдаг сурвалж судлал, түүхийн шинжлэх ухааны
        хөгжлийн зүй тогтол түүхчдийн үзэл баримтлал, санаа бодлыг шүүн
        тунгааж, шинжлэх зорилго бүхий түүх бичлэг зэрэг хавсарга ухаанууд
        түүхийн шинжлэх ухааны системд томоохон байр эзэлдэг.
    Монголчуудын хувьд газар зүйн байрлал, хөрш орнуудын бодлого, түүхэн
нөхцөл, технологийн дэвшил зэрэг олон зүйлээс хамаараад өмнөх уламжлалаа
таслахгүй, Монгол хүн бүр өөрийн орны түүх, соёлоо судлах, түгээн дэлгэрүүлэх,
хадгалж, хамгаалах ажилд гар бие оролцох нь иргэн бүрийн журамт үүрэг болж
байна. Ерөнхий сайд асан А.Амар (1886-1941) “Аливаа нэгэн улс төр бүхий нь
эрх биш өөрийн улс үндэстний түүх явдлыг мэдэх танихыг ихэд чухал болгодог
тул улсын бүх сургууль соёлын газрууд цэрэг ард хүртэл нийтэд заан сургаж
танилцуулдаг ажгуу” хэмээн нэгэн зууны өмнө тэмдэглэн үлдээсэн байдаг.
    Бид эх түүхээ судалж мэдсэнээр үндэстний тусгаар тогтнол, бүрэн эрхт
байдлын үнэ цэнэ, түүх, соёлын ач холбогдлыг ойлгож, тэдгээрийг өөртөө
хадгалж үлддэг түүх соёлын биет болон биет бус өвийг хайрлан хамгаалах,
хадгалах сэтгэлгээ төлөвшдөг. Өнөөдөр бидэнд өөрсдийн түүх, соёлыг судлан
мэдэх хэд хэдэн шаардлага урган гарч байна. Үүнд:
     - Түүх, соёлын дурсгалыг устахаас хамгаалах: Монгол орон түүх,
        соёлын биет болон биет бус дурсгалаар арвин. Гэтэл зарим тохиолдолд
        тэдгээрийг түүх, соёлын дурсгал гэдгийг мэдэхгүй байхад зарим хэсэг
        нь эндүү ташаа ойлголтоос болоод сүйтгэх тохиолдол элбэг байна.
     - Түүхэн дэх эндүү ташаа ойлголтуудыг залруулах: Бидний түүх хэдий
        арвин баялаг ч гэлээ түүний дотор гажуудаж төөрсөн нь багагүй байдаг.
        Эх түүхээ шинжлэх ухааны үндэстэй судалж мэдэх нь тэдгээр гажуудлаас
        ангижруулахад чухал хувь нэмэртэй.
     - Монголын түүх, соёлын эсрэг чиглэсэн үйл ажиллагааанаас хамгаалах:
        Түүх гэдэг нэг талаараа үзэл суртлын хүчтэй зэвсэг болдог. Аливаа улс

                                        9
                           Монголын түүх, соёл, ёс заншил

        үндэстнийг өөртөө нэгтгэн барьж байх, зарим тохиолдолд янз бүрийн
        ашиг хонжоог эрэлхийлж түүх, соёл руу нь довтолдог жишиг түгээмэл
        байдаг. Энэ үйл явдал биднийг тойрч гараагүй учраас иргэн бүр улс
        үндэстнийхээ түүх, соёлыг ойлгон хамгаалах хэрэгтэй.
    Монголын түүхийн эх сурвалж:
    Эх сурвалж нь түүхийн судалгааны амин сүнс бөгөөд сурвалж гэдэг нь
судлаачдын тайлбарладгаар хүн төрөлхтний туулж өнгөрүүлсэн ул мөрийг нэхэн
судлах бололцоо олгохуйц буюу түүхэн үйл явдлыг шууд ба дам байдлаар тусгасан
бичмэл баримт, эсвэл эд өлгийн зүйлийг хэлнэ. Өөрөөр хэлбэл хүмүүсийн үйл
ажиллагааны дүнд үлдсэн эд зүйлсээс тэдний тухай ямар нэгэн мэдээ баримт
хадгалж үлдсэн хэсгийг сурвалж гэж нэрлэж болох юм. Гэхдээ сурвалжийг
тайлж уншиж чадаагүйн улмаас түүнийг сурвалж биш хэмээн хэлж болохгүй.
Сурвалжид ихэнхдээ хоёр төрлийн мэдээлэл агуулагдаж байдаг. Нэгдүгээрт,
судлаачдад хялбар ойлгогдох ил мэдээлэлтэй, хоёрдугаарт, нууц буюу шат
дараалсан олон зүйлийг тодруулахгүйгээр мэдэх боломжгүй далд мэдээлэлтэй
сурвалж юм. Түүхийн эх сурвалж нь гол төлөв хоёр дахь төрлийн сурвалж байдаг.
    Монголын түүхийн эх сурвалжийг дараах байдлаар ангилж болно. Үүнд:
    1. Эд өлгийн эх сурвалж: Бичиг үсэг үүсэхээс өмнөх үеийн түүхийг судлан
        боловсруулахад хамгийн чухал сурвалж болохоос гадна бичиг үсэг
        үүссэнээс хойших бичгийн эх сурвалжуудын мэдээг тодруулан батлах,
        үгүйсгэх, бичигдэн тэмдэглэгдээгүй үеийн түүхэн хэрэг явдлыг сэргээн
        судлахад чухал баримт болдог. Эд өлгийн сурвалжид хөдөлмөрийн
        багаж, гэр ахуйн зүйлс, зэр зэвсэг, мөнгө зоосноос гадна орон сууц, хэрэм
        бэхлэлт, хот балгасны туурь зэрэг янз бүрийн барилга байгууламжууд,
        дүрслэх урлагийн бүтээл, гоёл чимэглэлийн зүйлс зэрэг дурсгалууд
        орно.
    2. Бичгийн сурвалж: Бичиг үсэг үүссэнээс хойших хад чулуу, мод, үйсэн
        дээрх бичиг, ном судар, захидал зэрэг өнгөрсөн үеэс бидэнд уламжлагдаж
        ирсэн бичгээр үйлдсэн бүх зүйл багтана.
    3. Угсаатны зүйн дурсгалууд: Тухайн ард түмний ахуйн зан заншил, баяр
        ёслол, сүсэг бишрэлтэй холбоотой баримт сэлт нь түүхийг судлах чухал
        эх сурвалж болдог. Угсаатны зүй нь ард түмний угсаа гарвал болон өдөр
        тутмын ахуйн соёлын талаар үнэт мэдээлэл өгдөг.
    4. Ардын урлаг, соёл: Үлгэр домог, тууль, ерөөл магтаал, оньсого, зүйр
        цэцэн үгс зэрэг ардын аман зохиол, дуу хөгжим зэрэг урлагийн төрөл
        зүйлүүд нь ард түмний нийгмийн сэтгэл зүй, үзэл баримтлалыг нээн
        илрүүлэх үнэт эх сурвалж болно.
    5. Хэл шинжлэлийн баримт: Түүхэн эх сурвалжийн дотор чухал байр эзлэх
        бөгөөд хүмүүсийн хэл яриа, газар усны нэр, хүний нэр, аман яриа нь

                                        10
                         Монголын түүх, соёл, ёс заншил

         бичиг судар, зан заншил, соёл ахуйд гүнзгий ул мөр үлдээсэн байдаг.
         Ер нь аливаа хэлний түүх нь түүгээр ярилцдаг ард түмний түүхтэй нягт
         холбоотой байдаг.
    6. Хуучны хүн судлал (палеоантропологи)-ын хэрэглэгдэхүүн: Монгол
         нутгийн эртний оршин суугчдын угсаа гарвал, овог удмын хамаарлын
         асуудлыг шийдвэрлэхэд чухал сурвалж болно.
    7. Дуу, дүрс бичлэг: Орчин үеийн шинжлэх ухаан техникийн тусламжтайгаар
         бүтээсэн кино, фото, дуу бичлэгийн баримтууд нь чухал эх сурвалж
         болдог.
    Монголын түүхийн үечлэл:
    Монголын түүхийг үечлэх нь түүхэн хөгжлийн болон түүнд харъяалах
тухайн үйл явцыг эмх цэгцтэй танин мэдэх үйл явцад чухал ач холбогдолтой.
Судлаачид ямар чиглэлээр судалгаа хийж байна вэ гэдгээсээ хамаараад Монголын
түүхийг өөр өөр шалгуураар үечилж болдог. Тухайлбал, ХХ зууны Монголын
түүхийн үечлэлээр жишээлэн үзэхэд, эдийн засгийн агуулгаар нь ардын аж
ахуйн харилцааны үе, социалист харилцааны үе, капиталист харилцааны үе
хэмээн зааглаж байхад улс төрийн дэглэмээр нь ардчилсан бус дэглэмийн болон
ардчилсан дэглэмийн үе гэх зэргээр ангилдаг. Ийнхүү үечлэхдээ шалгуурыг зөв
сонгох нь чухал бөгөөд уг шалгуур нь тухайн үзэгдэл, үйл явцын дотоод мөн
чанарыг илэрхийлсэн байх бөгөөд тухайн зорилгоос шалтгаалж аль нэг талыг
голлон барих нь олонтоо байдаг.
    Монголын түүхийг суурь болон салбар судалгаануудын үндсэн агуулгад
тулгуурлан үечилсэн судлаачдын саналыг нэгтгэн үзвэл дараах үечлэлд хувааж
үзнэ. Үүнд:
    1. Монголын эртний үеийн түүх:
    1.1. Ураг төрлийн байгууллын үе
    1.1.1. Хуучин чулуун зэвсгийн үе буюу Палеолитийн үе (800 000-15 000)
           а/ Хуучин чулуун зэвсгийн доод шат (800 000-100 000)
           б/ Хуучин чулуун зэвсгийн дунд шат (100 000-40 000 жил)
           в/ Хуучин чулуун зэвсгийн дээд шат (40 000-15 000 жил)
    1.1.2. Дунд чулуун зэвсгийн үе буюу Мезолитийн үе (15 000-8 000)
    1.1.3. Шинэ чулуун зэвсгийн үе буюу Неолитийн үе (8 000-4 000)
    1.1.4. Төмөрлөг зэвсгийн үе
           а/ Зэс-чулууны үе буюу энеолитийн зурвас үе (НТӨ III мянган)
           б/ Хүрэл зэвсгийн үе (НТӨ II мянган- НТӨ VII зуун)
           в/ Төмрийн түрүү үе (НТӨ VII зуун- НТӨ III зуун)
    1.2. Монгол нутаг дахь эртний төрт улсуудын үе
    1.2.1. Хүннү (НТӨ 209- НТ 93)
    1.2.2. Сяньби (156-235)

                                      11
                         Монголын түүх, соёл, ёс заншил

     1.2.3. Жужан (330-555)
     1.2.4. Түрэг (552-745)
     1.2.5. Уйгур (745-840)
     1.2.6. Кыргыз (840 оны орчим)
     1.2.7. Кидан (907-1125)
     1. Монголын дундад үеийн түүх:
    1.1. Монголын нэгдсэн төр байгуулагдахын өмнөх үе (XI-XII зуун)
    1.2. Их Монгол (1206-1260)
    1.3. Монголын эзэнт гүрэн (1260-1368)
    1.4. Дөчин, дөрвөн хоёрын монгол (1368-XVIII зуун)
    1.5. Манжийн эрхшээлийн үе (XVIII зуун-1911)
     2. Монголын шинэ үеийн түүх:
    2.1. XX зууны эхэн үеийн Монгол (1911-1924)
    2.2. Бүгд Найрамдах Монгол Ард Улс (1924-1990)
    2.3. Ардчилсан Монгол (1990 оноос хойш)
     Хүний үүслийн тухай шинжлэх ухааны үзэл баримтлал: Хүний үүсэл
гарлын тухай асуудал хүн төрөлхтөний анхаарлыг татаж, олон хувилбараар
тайлбарласаар ирсэн билээ. Гэхдээ шинжлэх ухааны мэдлэгийн хүрээнд
зүйлийн хувьслын онолыг түлхүү баримтлан хүн дүрст бичин өвгөөс үүссэн
хэмээн тайлбарладаг. Энэхүү онолоор амьд байгалийн урт удаан хөгжлийн
явцад а/ орчлон ертөнц болон б/ гариг дэлхийн нөлөө, в/ байгалийн шалгарал,
г/ биологийн хөгжил зэрэг хүчин зүйлийн үр дүнд хүний хамгийн дээд үе болох
хүн дүрст бичин өвгөөс салбарлаж хөгжсөн гэж үздэг. Ийнхүү эртний бичин
өвгөөс хувьсах явцад хүн хөдөлмөрлөх болсон нь ухаант хүн (homosapiens)-ийг
ялгаран хөгжихөд ихээхэн чухал үүргийг гүйцэтгэсэн байна.
     Улмаар хүн хаана үүссэн бэ? гэдэг асуулт түүхийн судалгаанд зайлшгүй
урган гарч байдаг. Судлаачид харилцан адилгүй онолын таамаглал дэвшүүлдэг
боловч тэдгээрийг ерөнхийд нь нэгдүгээрт: нэгэн газар үүсээд, өсөж үржин
байгалийн шалгарлыг даван туулж бусад газруудад тархсан гэдэг нэг төвт үзэл
(моноцентризм), хоёрдугаарт: хэд хэдэн газар зэрэг үүсээд бусад газар нутагт
тархсан гэдэг олон төвт үзэл (полицентризм) хэмээн ангилна. Үүнээс нэг төвт
үзлийг олонхи судлаачид дэмждэг боловч гагцхүү яг хаана үүссэн бэ? гэдэгт
харилцан адилгүй байр суурьтай байдаг. Үүнд: 1. Ази тивийн төв хэсэг буюу
Ордосын өндөрлөгт (монгол нутаг), 2. Ази тивийн өмнөд хэсэг буюу Энэтхэг,
Хятадын нутагт, 3. Африк тивд (Төв африк- Кени, Танзанид) гэсэн саналууд
давамгай байдаг. Эдгээрээс Африкаас гаралтай гэдгийг зүйлийн хувьслын
онолыг баримтлагч дэлхийн олон орны эрдэмтэд хүлээн зөвшөөрдөг. Учир нь
энэ нутгаас хүний эртний бичин өвгүүдийн бараг бүх үеийн ясны үлдэгдэл ихээр
олддог. Харин төв Ази орчмоос хүний эртний өвгүүдийн үлдэц яс олддоггүй

                                      12
                          Монголын түүх, соёл, ёс заншил

боловч тэдний хэрэглэж байсан багаж зэвсэг нь ихээр олддог. Африкаас хүний
дээд өвөг нэгэнт шимпанзегаас хувьслын шугамаар салж буй үеийн олон тооны
гоминид (Hominidae) буюу хүн дүрст мичний олдворыг олж илрүүлсэн билээ.
Энэхүү хөгжлийн бүхий л салаа мөчрийг орчин үеийн хүний хувьсал хөгжилтэй
шууд холбон үзэж болохгүй. Тиймээс тэдгээрийг оюун ухаант хүнийг бүрэлдэхэд
шууд нөлөөлсөн хэмээн үзэж байгаа хөгжлийн үечлэлээр нь тоймлон үзэх нь
зүйтэй.
    Хүний хөгжлийг шинжлэх ухааны хувьд олон янзын салбар, хүчин зүйлсийн
үүднээс үечилдэг боловч түүхийн шинжлэх ухааны үүднээс үзэхэд хамгийн
оновчтой нь археологийн үечлэл юм. Энэ үечлэлээр хүний хөгжлийг 1. Балар
эртний хүн буюу Homo habilis, 2. Эртний хүн буюу Homoerectus, 3. Орчин
үеийн хүн буюу Homosapiens гэсэн үеүдэд хуваана. Эртний хүн дүрст мичин
өвгүүд нь хувьсан хөгжих явцдаа уураг тархины хэмжээ нь улам бүр нэмэгдэж,
ургамлын гаралтай хоол хүнснээс холимог тэжээлтэн болж өөрчлөгдөж ирсэн.
Тэдгээрийн ихэнх нь хоёр хөлөөр босоо явахаас гадна зарим зүйлүүд нь модонд
авирч чаддаг байжээ. Ингээд балар эртний хүн (Homo habilis)-ий үе хүрэхэд
уураг тархи ойролцоогоор 600 см.куб эзэлхүүнтэй болсон бөгөөд тэрээр хамгийн
энгийн чулуун зэвсгийг үйлддэг байжээ. Тэдгээр хүмүүс хайрга чулууг өнгөлж
эхэлсэнийг “Олдовайн соёл” хэмээн түүхэнд тэмдэглэдэг. Уураг тархины бүтэц
өөрчлөгдөж хэл яриа үүсэх биологи нөхцөл бүрэлдсэн байна. Энэ зүйлийн
хөгжлийг 2,4-1,5 сая жилийн тэртээх хугацааг хамарна хэмээн тооцоолдог.
Эдгээр олдвор зөвхөн Африкаас олдоод байгаа хэрэг биш бөгөөд 2001 онд
Гүржийн нутгаас хүний өвөг (Homo georgicus) хэмээх зүйлийг олсон юм. Энэ
нь Африкаас өөр газраас олдсон хүний өвгийн хамгийн эртний олдвор юм. Уг
олдвор Африкт хүн үүсч бусад тивүүдэд тархсан хэмээх өмнөх онолыг эргэн
харахад хүргэв. Уг зүйлийн ойролцоогоос эртний чулуун зэвсгийн олдворууд
ч олджээ. Балар эртний хүний хөгжлийн төгсгөл үед зарим зүйлүүд нь галыг
хэрэглэж, ан амьтдыг хоол хүнсэндээ хэрэглэх дэвшлийг буй болгосон байна.
Үүний үр дүнд тархины багтаамж нэмэгдэж, ходоодны хэмжээ багасан бүдүүн
гэдэсний шингээх чадвар нэмэгдэн, хоол тэжээлийн шингэц сайжирчээ.
    Эртний хүмүүс (Homoerectus) нь 1,8 сая жилээс 300 орчим мянган жилийн
өмнөх цаг хугацаанд хамаарах бөгөөд уураг тархи нь 900-1100 см.куб эзэлхүүнтэй
байжээ. Тэд чулуун зэвсэг хийхдээ галт уулын чулуу, цахиур чулуу зэргийг
ашиглаж, харьцангуй боловсронгуй олон зориулалттай ялтсан зэвсэг хийх болжээ.
Тэдгээр зэвсэг нь ан амьтны мах, арьсыг зүсэж чадах болсон ба түүхэнд “Ашелийн
соёл” хэмээх нэрээр нэрлэх нь бий. Галыг ашиглах арга ухаан хөгжиж “гал
манах” зэрэг зан үйлүүд бий болсноос гадна жад зохион бүтээх, хэлээр харилцах,
дуулах, бүжиглэх эх үүсвэр тавигдсан байна. Энэ үеийн хүнийг шинжлэх ухаанд
олдсон газрын нэр зэргээр янз бүрээр нэрлэдэг. Эдгээрээс неандерталь (Homo

                                       13
                            Монголын түүх, соёл, ёс заншил

neanderthalensis) хүнийг онцлон дурьдаж болно. Неандертальчууд нь орчин цагийн
хүний шууд өвөг биш бөгөөд генийн судалгаагаар неандерталь болон орчин үеийн
хүний шугам 500-600 мянган жилийн тэртээд салжээ. Саяхныг хүртэл тэднийг
homo sapiens-ийн нэг төрөл гэж үзэж байсан юм. Уураг тархины хэмжээ нь
орчин үеийн хүнийхтэй адил болж, шүтлэгийн зан үйл буй болсон нь оршуулгын
ёсноос харагддаг бөгөөд нас барсан хүнийхээ шарилыг цэцэг болон бусад зүйлээр
чимэглэж байжээ. Энэ үед чулууг сайтар ирлэсэн зэвсгүүд, амьтны араа соёо, ясыг
нүхлэн чимэг зүүлт хийж, түүдэг галыг тойрон хэнгэрэг дэлдэн бүжиглэж байсан
гэж үздэг бөгөөд “Мустьегийн соёл” гэж мөн нэрлэдэг. Тэд 30 орчим мянган
жилийн тэртээд тооны хувьд цөөрсөөр устаж үгүй болсон гэж үздэг.
     Одоогоос 400 орчим мянган жилийн тэртээ одоогийн хүнтэй төстэй эртний
өвөг (Homo sapiens) бий болжээ. Уураг тархи нь 1300 см. куб эзэлхүүнтэй
болсоны зэрэгцээгээр хүний бусад өвгөөс өндөр, эгц духтай болж иржээ. Гэвч
400-200 мянган жилийн үед хамаарагдах эртний хомо сапьенсийн олдворуудыг
аль ангилалд оруулах нь маргаантай хэвээр байна. Юутай ч 100 мянган жилийн
тэртээд анатомийн хувьд орчин үеийн хүнтэй адил хомо сапьенс буюу ухаант
хүн бий болсон гэж үздэг. 70-аад мянган жилийн тэртээ мянга орчим жил
үргэлжилсэн хүйтрэлт явагдсанаар хүний генетикийн бүтцэд хувьсал явагдахад
хүргэж, улмаар 50 мянган жилийн тэртээ ухаант хүний хүн амын өсөлт ба
тархалт нэмэгдсэнийг археологийн болон генетикийн судалгаа баталж байна.
                                                       Манай орноос эртний хүний
                                                     яс харьцангуй бага олддог
                                                     боловч неолитын үеэс эхлээд
                                                     булш бунхнуудад хадгалагдан
                                                     үлдсэн хүний яс олдож байгаа
                                                     билээ. Тэдгээрээс товч дурдвал,
                                                     Дорнод аймгийн Тамсагбулагт
                                                     неолитын үеийн хүнийг хоёр
                                                     хөлийг нь өвдгөөр нь ихэд
Зураг 1.1. “Салхитын хүн”-ий олдвор
Тайлбар: Монгол нутгаас олдсон хамгийн эртний гавлын атийлган, гарыг нь унжуулан
яс (Хэнтий. Норовлин)                                явган     суугаа      байдлаар
Эх сурвалж: https://mongoltoli.mn/                   оршуулжээ. Энэ нь НТӨ IV-III
мянган жилд холбогдох бөгөөд 15 орчим насны 1,20 м өндөр, монгол төрхийн
эмэгтэй хүн байна. Тамсагбулаг дахь сууцны шалан дор олдсон хүний булшнаас
гадна Дорнод аймгийн Булган сумын Норовлин уул, Чойбалсан хотын эсрэг талд
Хэрлэнгийн баруун эрэг дэх Мөргөцөг, Зүүн Өлзийт уулын хооронд, мөн тэнд
орших Баруун Өлзийт ууланд тус бүр нэжгээд булш олдсоноос бүхий л тохиолдолд
хүнийг цооног нүхэнд суугаа байдлаар оршуулсан байдаг. Дорнод аймгийн
Булган сумын нутагт орших Норовлингийн булшинд өвдгөөр нь атийлгаж, суугаа

                                         14
                          Монголын түүх, соёл, ёс заншил

байдлаар, монгол төрхийн хүнийг оршуулсан байдаг.
    Хүн анх үүссэн нутгийг тогтоохыг хичээсэн эрдэмтдийн дотор Ази, тэр
дундаас Монгол нутгийг хүний үүслийн өлгий гэж үздэг хэсэг эрдэмтэд XX
зууны 20-иод оны эхээр төв Ази-Говиос олдсон олдвор, шинжилгээ судалгааны
материалд тулгуурлан шинэ онол боловсруулжээ. Тэд төв Ази, Монголын говийг
хүн төрөлхтний унаган нутаг гэдгийг нотлохдоо юуны өмнө палеонтологи,
археологи, газарзүй, цаг агаарыг судалсан баримт мэдээнд тулгуурласан байна.
1900 онд Америкийн эрдэмтэн Г.Ф.Осборн төв Азийн амьтны тухай анхны мэдээ
хэвлүүлсэн нь хүн үүссэн гал голомтыг төв Ази-говьд байсан гэж үзэх чухал
тулгуур болсон юм. Энэхүү баримтлалаар, Монгол нутаг нь хүн төрөлхтөний өвөг
уугуул нутгийн нэг бөгөөд байгаль цаг уурын эрс тэс удаа дараагийн өөрчлөлтөд
өртөн, түүнийг даван туулахын тулд байгалийн шалгарлын замаар Монголын
говь нутагт амьд амьтан, амьдрал бүрэлдсэн байна. Түүний нэг үндсэн учир
шалтгаан нь Төв Ази, Монголын говь нь уснаас хамгийн анх цухуйсан эх газар
болохтой холбоотой юм.
    Чулуун зэвсэгтний үеийн Монгол орон: “Чулуун зэвсгийн үе” хэмээх
нэр томъёо нь түүхийн шинжлэх ухаанд хүн төрөлхтөний хөгжлийн эрт балар
цагт ердийн мод чулууг хөдөлмөрийн багаж, зэвсэг хэрэгсэл болгон ашиглаж
байснаас эхлээд чулуугаар урлал бүтээх болсон урт удаан эрин үеийг тэмдэглэсэн
ойлголт юм. Монгол нутаг дахь чулуун зэвсгийн үе нь 800 орчим мянган жилийн
өмнөх цаг хугацаанаас эхлэдэг бөгөөд чулуун зэвсгийг үйлдэн хийх арга, хэлбэр,
агуулгаар нь дараах үечлэлд ангилан судладаг. Үүнд:
    1. Хуучин чулуун зэвсгийн үе буюу палеолит
       1.1. Хуучин чулуун зэвсгийн доод шат буюу доод палеолит (800-100
            мянган жилийн өмнөх үе)
       1.2. Хуучин чулуун зэвсгийн дунд шат буюу дунд палеолит (100-40
            мянган жилийн өмнөх үе)
       1.3. Хуучин чулуун зэвсгийн дээд шат буюу дээд палеолит (40-15 мянган
            жилийн өмнөх үе)
    2. Дунд чулуун зэвсгийн үе буюу мезолит (15-8 мянган жилийн өмнөх үе)
    3. Шинэ чулуун зэвсгийн үе буюу неолит (8-4 мянган жилийн өмнөх үе)
гэсэн гурван үндсэн үед үечлэн судладаг.
    Хуучин чулуун зэвсгийн доод шат: Хүн байгалийн чулууг тэр хэвээр нь
өөрсдийн хэрэгцээнд тохируулан ашиглаж байснаа аажмаар оюунлиг
хөдөлмөрөөр ир, ирмэг бүхий чулуун зэвсэг хийж, хүний оюун ухаан хөгжихийн
хирээр зэвсэг багажны хийц улам бүр боловсронгуй болсоор иржээ. Чулуун
зэвсгийн энэхүү онцлогт үндэслэн дотор нь доод, дунд, дээд шат хэмээн
нарийвчилдаг. Тухайн үед янз бүрийн хэлбэртэй гилбэр маягийн болон нэг,
эсвэл хоёр талаас нь засаж үзүүрлэсэн мэсний төрлийн зэвсгүүд хэрэглэж

                                       15
                              Монголын түүх, соёл, ёс заншил

байсан нь тогтоогдсон. Доод палеолитийн үеийн хүмүүс чулуун зэвсгийг
хийхдээ гол төлөв чулууг
чулуугаар        нь     цохиж
хагалах       аргыг      өргөн
ашиглаж байснаас гадна
мөлийж элэгдсэн гонзгой
хэлбэртэй чулууг сонгон
хэрэглэдэг байжээ хэмээн
үздэг. Тэдгээр зэвсгийг
цохих, цавчих, хэрчих,
хусах гэх зэрэг олон үйлд Зураг 1.2. Нарийн голын хөндийн дурсгал
хэрэглэж байжээ. Мөн тэр Тайлбар: Монгол нутгаас олдсон хамгийн эртний чулуун
үеийн       хүн      чулуугаар зэвсэг (Баянхонгор. Баян-Овоо)
                                   Эх сурвалж: https://mongoltoli.mn/
хийсэн эдгээр үндсэн
зэвсгээс гадна арслан заан, савгат хирс зэрэг аварга том амьтны яс, модон
бороохой, шийдэм зэргийг ашиглаж байсан гэж үздэг.
                                                                       Доод палеолитын
                                                                    үеийн хамгийн том
                                                                    дурсгал бол Баянхонгор
                                                                    аймгийн        Баянлиг
                                                                    сумын нутагт орших
                                                                    Цагаан агуй бөгөөд
                                                                    зөвхөн тухайн үед
                                                                    хамаараад зогсохгүй
                                                                    олон соёлт давхарга
                                                                    агуулагдаж      байдаг.
                                                                    Цагаан агуй нь шохойн
                                                                    чулуун       тогтоцтой
Зураг 1.3. Цагаан агуй                                              Цагаан цахир уулыг
Тайлбар: Монгол нутгаас олдсон хүний хамгийн эртний бууц
(Баянхонгор. Баянлиг)                                               зүүн хойноос баруун
Эх сурвалж: https://www.mglradio.com/                               тийш хөндлөн огтлон
гарсан нэгэн хавцлын зүүн этгээдэд байрлах бөгөөд агуйн үүд нь баруун өмнө
зүг ханджээ. Агуйн том хонгилын нийт урт нь 38 м, үүд нь өргөнөөрөө 5,3 м,
өндрөөрөө 4,6 м. Үүдний талбай нь огцом налуу бөгөөд энэ байдал нь ч агуйн
хонгил дотор 7-8 м үргэлжилнэ. Харин агуйн хонгилын төв хэсэгт талбай нь
тэгшхэн. Агуй нь бүтцийн хувьд гол, бага, доод гэсэн гурван хонгилоос бүрддэг.
     Доод палеолитын үед хүн төрөл зүйлийн хувьд мичин хүнээс хол тасарч орчин
үеийн хүн болох шатандаа нэгэнт орсон боловч гавлын яс нь хавтгайдуу, дух нь
налуу, хөмсөгний яс товгор, эрүү нь дутуу зэргээр мичин хүний морфологийн

                                            16
                          Монголын түүх, соёл, ёс заншил

зарим үлдэцээс бүрэн ангижирч хараахан чадаагүй байжээ. Харин шүдний
бүтэц зохион байгуулалтын хувьд орчин үеийн хүнийхтэй нэгэнт ижил болж
тархины багтаамж нь 1200см3 болсон. Энэ үеийн хүмүүсийн соёлын хамгийн гол
ололт нь дохио зангааны хэл, аажмаар түүнд тулгуурлан авианы хэл бий болсон
явдал юм. Эдгээрийг нотлох баримт Монгол нутгаас хараахан олдоогүй боловч
хөгжлийн тухайн шатанд харгалзах дэлхийн бусад орнуудаас олдсон эртний
хүний олдворт тулгуурлан ийнхүү дүгнэдэг билээ. Ийнхүү ухамсар сэтгэхүй
төдий л сайн хөгжиж амжаагүй, гарын хөдөлгөөн, ур дүй харьцангуй болхи,
түүнээс улбаалаад хөдөлмөрлөх арга ажиллагаа, дадлага туршлага хомс байсан
тул хамтран хөдөлмөрлөхөд зайлшгүй хүргэж, улмаар хөдөлмөрийн багаж
зэвсэг, үр дүнгээ нийтээр хэрэглэх болсон нь нийгмийн зохион байгуулалтыг
боловсронгуй болгоход томоохон түлхэц өгчээ. Энэ нь ганц нэгээрээ яваа том
амьтад, тэр тусмаа сүрэг амьтдыг агнах бололцоотой тул юуны өмнө ан амьтныг
хүч хавсран агнах явдлаар илрэлээ олж байжээ.
    Байгаль, цаг уурын хувьд мөстлөг эхэлж хүйтэрч байсан ч манай орны
уур амьсгал, ялангуяа төв, өмнөд, дорнод хэсэгт одоогийнхоос харьцангуй их
чийглэг, урин дулаан уур амьсгалтай, олон гол горхи, нуур цөөрөм, өвс ургамал,
ой ихтэй тал байжээ. Байгалийн ийм таатай нөхцөлд амьдарч байсан арслан заан,
савгат хирс, адуу, буга, тэмээ зэрэг амьтдыг хүмүүс олуулаа хамтарч өндөр эрэг
уулын хавцал, жалга, ганга юмуу, тусгай ухсан нүх, намаг зэрэгт шахан унагаах
аргаар агнадаг байжээ.
    Хуучин чулуун зэвсгийн дунд шат: Энэ үед чулуугаар зэвсэг хийх
арга технологи боловсронгуй болсноор чулууг цуулж хийх шинэ арга
бий болжээ. Ингэснээр чулуунаас өргөн залтас цуулан авч, түүний ир
ирмэгийг нь дахин засаж хийсэн гурвалжин мэс ба хянгар хэлбэрийн
зэвсгүүд зонхилох болжээ. Чулуун зэвсгийн ур хийц сайжирч, төрөл зүйл
нэмэгдсэнээр төрөлжүүлэн ашиглах боломж бүрдэж хурц иртэй гурвалжин
мэсийг хутганы зориулалтаар, нимгэн мэсийг мод, ясанд суулгаж жадны
зориулалтаар, хянгарыг арьс шир янзлах, мод, ясан эдлэл хийхэд голчлон
ашиглаж байсан хэмээн таамагладаг.
    Нийгмийн зохион байгуулалтын хувьд хүн сүргийн байдлаар амьдарч байжээ.
Хүн сүрэг гэдэг нь хүн төрөлхтөний хамтын амьдралын эхний хэв маягийн нэг
бөгөөд хуучин чулууны доод шатны үеэс л бүрэлдэн тогтсон хамтаар хөдөлмөрлөх,
биеэ хамгаалах зайлшгүй шаардлагаас үүдэлтэй юм. Араатан амьтнаас биеэ
хамгаалах болон том, эсвэл сүрэг амьтдыг хамтарч агнахад амьдралын энэхүү
хэвшил нь ихээхэн чухал үүрэгтэй байлаа. Палеолитын дунд шатанд хүн гал
хэрэглэж сурснаар хоол хүнсээ болгож идэх болсон нь хүний уураг тархины
хөгжилд онцгой нөлөө үзүүлжээ. Гал хэрэглэх, улмаар гал гаргаж чаддаг болсон нь
хүн төрөлхтөний хөгжлийг адгуусан амьтнаас бүрмөсөн салгаж, соёлын амьдралд

                                       17
                          Монголын түүх, соёл, ёс заншил

олон томоохон дэвшлийг авчирсан юм. Тухайлбал, галыг үрэлтээр гаргах арга
технологи нь нилээд бэрхшээлтэй, болхи байснаас нэгэнт гаргасан галыг
унтраалгүй хадгалах явдал чухал байсан учраас “гал манах” зан үйл эх үүсвэрээ
тавьж, хоол хүнсээ боловсруулах, хооллолтын соёл эрс өөрчлөгджээ.
    Чулууг хагалж цуулан өргөн
залтас гарган авах, уртавтар
хайргын нэг талыг нь хагалж
бэлдсэн цохилтын талбайнаас урт
ялтас цуулан авах ерөнхий хоёр
аргаар чулуун зэвсэг хийх анхдагч
цуулдасыг авч байсан байна. Дараа
нь гаргаж авсан цуулдасуудаараа
шүдлэг иртэй зэвсэг, хүнхэр ирт
хянгар, бусад төрлийн хянгар
                                     Зураг 1.4. Чулуун зэвсэг
зэргийг хийдэг байжээ. Ирийг Тайлбар: Цахиуртын хөндийн дурсгал
чулууныхаа хоёр талаас нь ээлжлэн (Өмнөговь. Булган)
гаргаж байжээ. Хуучин чулууны Эх сурвалж: https://mongoltoli.mn/
дунд үеийн таргил үлдэц, урт гурвалжин хутган ялтас, залтас зэрэг эдлэл
Өмнөговь аймгийн Баяндалай сумын нутаг, Говь-Алтай аймгийн Сүүжийн
хөндий зэрэг газраас, баргил дугуй үлдэц, болхи зассан хайрган чулуун багаж,
үлдэцнээс ховхолсон залтасны зүйл Баянхонгор аймгийн Их богд, баргил ялтас,
залтас, нэг ба хоёр талбайт таргил үлдэц, үзүүр мэс, хусуур, хянгар, Дорноговь
аймгийн Дэлгэрэх сум, мөн сумын нутаг дахь Хавцалын хөндий, Баян-Өлгий
аймгийн Алтанцөгц сумын Цагаан тунг (дэрс) зэрэг газар бууц суурингаас олж
илрүүлсэн байна.
    Хуучин чулуун зэвсгийн дээд шат: Энэ үед орчин үеийн хүн бүрэлдэн бий
болох эхлэл тавигдсан бөгөөд хүн амын тоо олширч, чулуун зэвсэг үйлдвэрлэх
арга ажиллагаанд ололт дэвшлүүд гарч эхэлсэн байна. Хуучин чулууны дунд
шатанд дугариг таргил үлдэцнээс гурвалжин хэлбэрийн болхи залтас хэлтэлж
авдаг байсан бол дээд шатанд гонзгой хэлбэрийн үлдэцнээс нимгэн урт хутган
ялтасыг цуулж авдаг болж эргэн тойрон уртааш нь түүний ирмэгийг нэг ба хоёр
талаас нь дахин холтчин засаж хурц ир гаргадаг болсон байна. Гэхдээ өмнөх үед
хэрэглэж байсан чулуун зэвсгүүдийг улам боловсронгуй хийх болсноос гадна
эсгүүр, цоолтуур, үзүүр мэс, тал дугариг ба үзүүр бичил хусуур, жижиг сүх,
ангийн цахиурт жад, шинээр буй болж хянгар, хутга зэрэг бусад олон зэвсгийн
хамт төрөлжин олширч, чанар чансаа нь урьд урьдынхаас эрс сайжирчээ. Огтлох,
цоолох, зүсэх зэрэг үйлдэлд зориулсан хөнгөн багаж зэвсэг нь энэ үед мод ба ясан
бариултай болсон байна. Шинэ аргаар хийсэн нарийн хийцтэй хурц иртэй чулуун
зэвсгийн зэрэгцээ арслан зааны дал, соёо, бугын эврээр жад, шөвөг, үр үндэс

                                       18
                         Монголын түүх, соёл, ёс заншил

ухах зэвсэг хийж, буга зэрэг бусад амьтдын шүд, соёогоор гоёл чимэглэлийн
зүйл, оёдлын зүү, загас агнах сөрлүүрт жад хийх болжээ.
    Хуучин чулууны дээд шатанд эхийн эрхт ёсны үндэс тавигдаж, овгийн
байгуулал үүссэн байна. Ингэснээр нэгэн эхээс гаралтай овгийн гишүүд
хоорондоо гэрлэхээ больж, харь овгоос охин богтлох буюу хүргэн орох ёс
төлөвшиж, цус холдох болсон байна. Энэ үеийн эрхлэх гол аж ахуй нь үр,
үндэс түүх, ан агнах явдал давамгайлж байсан бөгөөд ийнхүү самар, жимс,
идэшний ногоо түүх, хоол хүнс бэлтгэх, хувцас хунар оёх зэрэг ажилд
эмэгтэйчүүд давамгай байр суурьтай байсан нь эхийн эрхт ёсны нэг чухал
үндэс болсон ажээ.
    Орогнох сууцны хувьд хүмүүс хадны нөмөр, агуй зэрэг байгалийн бэлэн
оромжноос модны мөчир, холтос мэтийг ашиглан барьсан урцанд амьдран суух
болжээ. Улмаар газар гэрт амьдрах болсноор нэг газар удаан суурьшин амьдрах
боломжийг бий болгожээ.
    Хуучин чулууны дээд шатанд хамаарах нэг гол дурсгал нь эртний хүмүүсийн
гоо сайхны таашаал, шүтлэг бишрэлийн илэрхийлэл болсон дүрслэх урлагийн
бүтээлүүд, түүний дотроос хадны сүг зургууд юм. Тэдгээр дурсгалууд нь чулуун
зэвсгийн үеийн хүмүүсийн оюуны соёл, ертөнцийг үзэх үзлийг тодорхойлон
судлахад маш чухал хэрэглэгдэхүүн болдог.
    Эртний хүмүүс өөрсдийн орогнон амьдарч байсан агуй хонгилынхоо
хана болон хаданд байгаль дээр элбэг тааралддаг шороон будаг буюу улаан
хүрэн зосыг агнасан амьтдынхаа өөх тостой хольж зурж дүрслэх болжээ.
Тухайн үеийн дурсгалуудаас харахад одос үхэр, арслан зааны дүрс голлох
байр эзэлдэг байна. Хуучин чулууны дээд шатанд холбогдох хамгийн
томоохон дурсгал Ховд аймгийн Манхан сумын нутаг Хойт Цэнхэрийн
агуйд байдаг.
    Хойт Цэнхэрийн агуйн
зургийг палеолитын үед
хамруулан авч үзэх нэг
онцлог нь янгир, тэмээн
хяруулын дүрс зургийг
дагалдуулан        гаргасан
хуруугаар    дарсан     мэт
толбууд бөгөөд энэ нь
тэрхүү зурсан амьтнаа олон
дахин давтан зурахын Зураг 1.5. Хадны зосон зураг
оронд тэдгээр толбоор Тайлбар: Хойд Цэнхэрийн агуй (Ховд. Манхан)
төлөөлүүлэн        үзүүлдэг Эх сурвалж: http://www.mnb.mn/
палеолитын үеийн урлагийн нэг онцгой шинж билээ.

                                      19
                         Монголын түүх, соёл, ёс заншил

    Дунд чулуун зэвсгийн үе: Хуучин болон дунд чулуун зэвсгийн үеийн
зааг ялгаа, чухам яг хэдий үед шилжсэн тухай зэрэг асуудал нь бүс нутгийн
онцлогоос үүдэн харилцан адилгүй үзэх явдал бий боловч дунд чулуун зэвсгийн
үеийг бүхий л шинж чанараараа шилжилтийн үе мөн хэмээн дүгнэдэг. Энэ
үеийн гол онцлог нь зүймэл зэвсэг хэрэглэх болсноос гадна нум сумыг зохион
хэрэглэсэн явдал юм. Хүн модны уян харимхайг танин мэдэж, хөвчрөх, тийрэх
боломжийг олж харжээ. Түүнээс улбаалан нум, хөвч, сум гэсэн иж бүрдлийг
чамгүй ухаан зарж хийсэн байна. Нум сум нь маш нарийн хийцтэй, ан агнах,
алалдан тулалдахад зориулсан алсын тусгалтай зэвсэг юм. Ингэж хүн араатан
амьтантай шууд тулж, амь өрсөх аюулаас ангижирчээ. Загасчлах нь энэ үед ан
агнуурын аж ахуйн шинжийг олж эхэлсэн байна. Археологийн малтлагаар энэ
үед шууд холбогдох сөрөгт жад, сэрээ, дэгээ, амьтны сүүлний үсээр хийсэн
загасны тор зэрэг олдсон байна. Мөн зэрлэг үхэр, адуу, хонь, ямаа зэрэг
амьтныг өөртөө дасгаж гаршуулан тэжээх болов. Түүнчлэн ургамлын үрийг
тарьж болохыг туршиж, зохих мэдлэгтэй болсон байна. Энэ үед газар тариалан,
мал аж ахуй үүсэх урьдач нөхцөл бүрэлджээ.
    Улмаар умард Ази, өрнөд ба дорнод Европод түрж орсон их мөстлөгийн
үе нэгэнт дуусч цаг агаар эрс зөөлрөн Сибирь, төв Азийн байгаль газар зүйн
байдал, амьтан ургамлын аймаг орчин үеийн төрхийг олсон байна. Байгаль
газар зүйн байдал өөрчлөгдөхийн зэрэгцээ чулуун зэвсэг хийх арга барил
цаашид улам сайжирч хуучин чулууны дээд шатны баргил зэвсгийн хамт ур
хийц сайтай бичил чулуун зэвсэг хийх явдал зонхилох болжээ. Бага хэмжээний
үлдэцээс нарийн жижиг ялтас цуулан авч хажуу талыг нь зориуд ирлэн мод,
ясаар хийсэн ишинд түүнийг суулгаж бэхэлсэн зуулга зэвсэг, ялтас ба ялтсан
залтсаар хийсэн хусуур, хутган ялтсаар хийсэн үзүүр мэс, сумны ялтсан зэв
зэргийг хийж хэрэглэх болсон байна.
    Дунд чулуун зэвсгийн үеийн археологийн дурсгалууд дотор хадны зураг
онцгой байр суурь эзэлдэг. Манай орны нутаг дэвсгэр дээрээс энэ үед холбогдох
хэд хэдэн хадны зураг олдоод байна.




                                      20
                          Монголын түүх, соёл, ёс заншил

                                             Увс аймгийн Сагил сумын нутаг
                                             дахь Цагаан голын Можоогийн
                                             хаданд аргаль, янгир, тэмээ, хүн,
                                             нохой, үхэр зэргийг ганц нэг ба
                                             хэсэг бүлгээр нь сийлсэн хэдэн зуун
                                             зурагтай. Данхар том эвэртэй үхрийг
                                             нум сумаар харваж буй хүн, үхэр
                                             хөтлөөд явж буй хүнийг дүрсэлсэн
                                             байгаа нь түүний он цагийг тогтоох
                                             чухал баримт юм. Модны уян хатан
                                             чанарыг хүн ашиглан сэдэж хийсэн
Зураг 1.6. Хадны зураг                       анхны холын тусгалтай зэвсэг болох
Тайлбар: Можоогийн хад (Увс. Сагил)
                                             нум сумыг дунд чулууны үеэс эхлэн
Эх сурвалж: http://www.touristinfocenter.mn/
                                             хийж хэрэглэж байсныг Евразийн
олон газар, түүнчлэн манай орноос олдсон сумын чулуун зэвүүд гэрчилдэг билээ.
Тэгвэл энд хүн үхрийг хөтлөөд явж буйгаас үзэхэд энэ зургийг зурах үед үхрийг
гаршуулсан байжээ гэж үзэх үндэстэй юм.
     Дунд чулуун зэвсгийн үед дэлхийн бөмбөрцгийн хойт хэсэгт мөсөн бүрхүүл
хайлж, байгаль, цаг уур, хүрээлэн буй орчинд ихээхэн өөрчлөлт орсноор Монгол
нутагт арслан заан, савагт хирс мөхөн үгүй болжээ. Хуучин чулууны үеийн
хүмүүсийн агнаж, их мах авдаг байсан том ангууд ийнхүү үгүй болсон нь тэдэнд
арга буюу олон тооны жижиг ан агнаж урьд нь том ан агнахдаа хэрэглэж байсан
шигээ их хэмжээний мах олж авах шаардлагатай болжээ. Үүнтэй уялдан тэд ан
агнадаг зэвсгээ илүү дэвшилттэй сайн зэвсгээр өөрчлөх шаардлагатай тулгарсан
бөгөөд түүнийгээ шийдвэрлэж чадсан нь бидний дээр дурьдсан нум сум юм.
     Мал аж ахуй үүсч буй болох түүхэн үйл явц нь малыг гаршуулах, гэршүүлэх
гэсэн хоёр үе шаттай түүхийн урт удаан хугацааг дамжсан юм. Эртний хүмүүс
ан амьтадтай зэрэгцэн нутаглаж тэднийг өөртөө дасгах, үр төлийг нь суурин
буудалдаа олж авч ирж, тэжээх, амьтдыг сүргээр нь ганга, хавцал хясаанд хөөж
оруулан хашиж шахаж агнах, тэднээс барьж авах, удаан хугацаагаар хашин
дасгах зэрэг боломжтой бүхий л аргаар амьтдыг гаршуулж эхэлсэн ажээ. Гэвч
амьтдыг гаршуулах улмаар гэршүүлэх үйл явц нь тэр бүр санасанчлан амжилтанд
хүрдэггүй төвөгтэй үйл ажиллагаа байжээ. Дэлхий дахинд мал аж ахуй бие даан
үүсч буй болсон цөөн хэдэн том голомт байсны нэг нь Монгол орон байсан юм.
     Шинэ чулуун зэвсгийн үе: Шинэ чулуун зэвсгийн үед хүмүүсийн зэвсэг,
хөдөлмөрийн багаж хийх ур хийц, технологи эрс сайжрахын хэрээр эрхлэх аж
ахуйн өгөөж нэмэгдэж, нийгмийн бүтэц, зохион байгуулалтад өөрчлөлт орж
байжээ. Үүнийг түүхэнд “неолитын хувьсгал” гэж нэрлэдэг бөгөөд хүн төрөлхтөн
“үйлдвэрлэх аж ахуй”-д шилжсэн хэрэг юм.
                                       21
                          Монголын түүх, соёл, ёс заншил

    Энэ үед загас агнах арга барилаа хөгжүүлж, мал аж ахуй, газар тариалан, ан
агнуур, загасчлал гэсэн аж ахуйн нэлээд иж бүрдэл шинжтэй цогцолбор, түүнийг
эрхлэн хөтлөх арга технологи бий болжээ. Аж ахуйгаа эрчимжүүлсний хэрээр
олз омог ихтэй болж, хол ойрын аймгууд арилжаа, солилцоо хийж эхэлжээ.
Неолитийн үеийн амин зуулгад ан агнуур, түүвэр болон загасчлал зонхилдог
байсан хэмээн үздэг хэдий ч мал аж ахуйг огт оруулахгүй, орхигдуулж бас
болохгүй юм. Ингэж таван хошуу мал бас бус амьтад хүний эдэлгээ хэрэглээнд
орж ирснээр малын мах, арьс төдийгүй сүү шимийг боловсруулан ашиглаж
эхэлжээ. Мөн зээтүүт газар тариалангийн эх үүсвэр тавигдсан байна.
    Ийнхүү амьдрах чадвар нэмэгдсэний улмаас овгууд жижгэрч,
хүмүүсийн хөдөлмөрийн хуваарь нарийсчээ. Улмаар амьдрах тохь тухаа хангах
үүднээс багана, шал, шат бүхий зууван дөрвөлжин хэлбэрийн оройд нь гаргасан
нүхэн өрхөөр орж гардаг газар сууцыг хэрэглэхээс гадна хөнгөн урц маягийн
байранд амьдрах болсон байна. Ахуйн хэрэглээнд ч томоохон ахиц дэвшлүүд
гарч амьтны ноос, ургамал зэргээр утас ээрч, түүгээрээ бүдүүн ширхэгтэй даавуу
хийж, хувцас оёж өмсөх болсон гэж үздэг.
    Энэ үед чулуугаар зэвсэг хийх дадлага туршлага, арга ухаан өмнөх үеэс
улам илүү хөгжиж ахуй амьдралын аливаа хэрэгцээнд олон төрөл эдлэлийг маш
нарийн хийцтэй үйлдэх болжээ. Ялтсыг шовгор үлдэцний бүх талаас уртааш нь
цуулах болсон тул тэр нь зөв талт урт хутган хэлбэртэй болсон байна. Үүний
зэрэгцээ жижиг дугариг бичил хусуур, тэгш суурьтай сумны зэв, тал дугариг
ир, хутга ба жадны зуулга ир, дугариг ба зууван хэлбэртэй зээрэнцэг маягийн
эдлэл, сүх, ооль, цүүц зэрэг зэвсгийн зүйлс шинээр бий болсон байна. Чулуун
эдлэл хийхэд гарсан энэ үеийн нэг гол онцлог нь чулууг сайтар зүлгэж билүүдэх,
өнгөлөх, хөрөөдөж ховил гаргах, өрөмдөж цоолох аргыг сэдэж олсонд оршино.
Олс, дээс зэрэгт нарийн ширхэгтэй элс шигүүлээд түүгээрээ хөрөөдөж чулуун
эдлэлд ховил гурив гаргах, модон өрөмний үзүүрт мөн нарийн ширхэгтэй элс
шигтгэн өрөмдөж чулуун зэвсгүүдэд нүх гаргаж цоолох болжээ. Чулуун зэвсгээс
гадна ясаар хийсэн эдлэл өргөн хэрэглэж байсныг гэрчлэх дурсгалууд арвин бий.
    Шинэ чулуун зэвсгийн үеийн хүний үйлдвэрлэлийн бүтээгдэхүүний бас нэг
чухал шинэ ололт нь шавар ваар, сав бүтээн хийж хэрэглэх болсон явдал юм.
Шавар савыг а/ гар арга (шаврыг зуурч гараараа барьж шавар сав хийх арга), б/
туузан арга (шавраа зуураад гурил элдэж буй мэт нимгэлэн хавтгай туузархуу
болгоод савны хажуу хана, эх бие, ёроолыг тус тусад нь бэлдсэний дараа залгаж
сав хийх арга), в/ нүхэн арга (шавар ваар савныхаа хэлбэртэй нүх ухаад дотор
талыг нь зуурмаг шавраараа шаваад хатсан хойно нь сугалж авах арга) гэсэн
гурван үндсэн аргаар хийдэг байжээ.



                                       22
                          Монголын түүх, соёл, ёс заншил

    Шинэ чулууны үед хамаарах Дорнод
аймгийн Тамсагбулагийн суурингууд нь
манай орны төдийгүй төв, умард Азийн
чулуун зэвсгийн судлалд онцгой байр
суурь эзлэдэг. Эндээс олон талт шовгордуу
үлдэц, үлдэц-хусуур, эсгүүр, хутга,
ховилтой яс ба модонд суулгах зуулга ир,
цоолтуур буюу шөвөг, хусуур, сайтар
зүлгэж өнгөлсөн сүх, хоёр талаас нь
зассан сумны зэв элбэг олдсон байна.
Чулуун зэвсгээс гадна ясаар сумны зэв,
жад, ховилтой ховилгүй хутга зэргийг
хийж байжээ. Төрөл бүрийн чулуу, ясан
эдлэлээс гадна сууцыг малтахад гарсан         Зураг 1.7. Неолитын үеийн оршуулга
хамгийн сонин олдвор нь хүний булш юм.        Тайлбар: Тамсагбулагийн суурин
                                              (Дорнод. Халх гол)
Тэрхүү хүнийг сууцны хойд хананы              Эх сурвалж: https://mongoltoli.mn/
шалны дор хоёр хөлийг нь өвдгөөр нь
ихэд атийлган, гарыг нь унжуулан явган суугаа байдлаар оршуулжээ.
    Төмөрлөг зэвсгийн үе: Төмөрлөг зэвсгийг 1. Зэс-чулууны үе (энеолит) буюу
шилжилтийн зурвас үе (НТӨ 3 мянган жилийн эхэн), 2. Хүрэл зэвсгийн үе (НТӨ
2 мянган жилээс НТӨ YII зуун), 3. Төмрийн түрүү үе (НТӨ YII-III зуун) хэмээн
гурван үе шатанд хуваан үздэг.
    Зэс-чулууны үе (энеолит): Эртний хүмүүсийн хамгийн анх боловсруулан
гаргаж, амьдралдаа хэрэглэсэн төмөрлөг нь зэс ажээ. Гэвч тэр нь уян харимхай
чанартай, багаж зэвсэг хийхэд амархан мөлөрч, мохдогоос шалтгаалан хүн
төрөлхтөний түүхэнд онцгой үүрэг гүйцэтгээгүй учир энеолитын үеийг чулуун
зэвсгээс хүрэл зэвсэгт шилжих шилжилтийн үе гэж тооцдог. Энэ үе нь НТӨ 3
орчим мянган жилийн эхээр буюу шинэ чулууны сүүлч үеэс эхэлсэн бөгөөд
түүхийн хувьд богино хугацааг өнгөрүүлээд дараагийн хүрэл зэвсгийн үед
шилжсэн ажээ. Энэхүү үед зэсийг ашиглаж эхэлсэн боловч чулуун зэвсгээ хэвээр
хэрэглэсээр байсан онцлогийг дурьдах нь зүйтэй.
    Энэ үед мал аж ахуй, газар тариалан дээр суурилсан үйлдвэрлэх аж ахуйн
хүрээ улам өргөжиж, хөгжилтөд нь чанарын ахиц дэвшил гарчээ. Мал аж ахуй
голлох аж ахуй болж Евро-Азийн өргөн уудам тал хээрийн бүс нутгийг бүрэн
төгс эзэмших боломжийг олгосон байна.




                                       23
                          Монголын түүх, соёл, ёс заншил

                             Манай орны Өмнөговь, Дорноговь, Дорнод,
                             Өвөрхангай, Баянхонгор, Төв зэрэг аймгийн нутгаас
                             эртний зэс малтаж байсан уурхай, ухмалууд олджээ.
                             Үүний зэрэгцээ Өмнөговь аймгийн Ханбогд сумын
                             нутаг Оюу толгой, Зэлт зэрэг газруудад буй эрт үед
                             зэс малтаж байсан ухмалуудын орчмоос зэсийн хүдэр
                             ухаж авахдаа ашиглаж байсан голоороо гурив ховил
                             бүхий чулуун муна, алх, бахим нүдүүр олноор олдсон
                             нь тухайн үеийн зэсийн хүдэр олборлолтын дүр
                             зургийг нэхэн сэргээхэд ач холбогдол болохуйц эд
                             өлгийн зүйлс билээ. Өмнөговийн Баянзаг, Гурван тэс
                             сумын төв орчим, Дорнод аймгийн Хүйтэн булаг,
                             Баянхонгор аймгийн Зоог, Зуух зэрэг газруудаас шинэ
                             чулууны үеийн чулуун зэвсгүүдийн хамт зэс, зэсийн
Зураг 1.8. Жадны гилбэр      хүдрийн хайлш гарсан байна. Зоог, Зуухын суурингаас
Тайлбар: Зуухын суурин неолит, энеолитийн үед хүн удаан хугацаагаар
(Баянхонгор. Баянлиг)
Эх    сурвалж:      Монголын амьдарч байсны баримт болох 30 гаруй гал голомтын
чулуун зэвсэг. УБ., 2016.    ор, 4000 гаруй эд өлгийн зүйлс, түүний дотор чулуун
зэвсэг, шавар ваарны хагархай, зэс хайлуулж байсан жижиг чулуугаар барьсан
хоёр зуух, зэсийн хайлш, загийн нүүрс зэрэг илэрчээ.
     Хүрэл зэвсгийн үе: 4 орчим мянган жилийн тэртээгээс зэсийг цагаан тугалга,
хар тугалгатай хольж хайлуулан хүрэл гэдэг шинэ холимог төмөрлөгийг гарган авч
үйлдвэрлэлд нэвтрүүлснээр хүрэл зэвсгийн үе эхэлсэн. Хүрэл зэвсэгт шилжсэн үе
нь эдийн соёлд гарсан хувьсгал байгаад зогсоогүй аж ахуй, нийгмийн харилцаанд ч
үндсэн өөрчлөлт гаргасан юм. Хүрэл зэвсгийн үйлдвэрлэл явуулж байсны дурсгал
болох хүдрийн уурхай, хүрэл хайлуулдаг байсан зуух, хүрэл эдлэл цутгадаг хэв
манай орны нутгаас нэлээд тоогоор олддог нь Монгол орон нь Төв Ази дах хүрлийн
үеийн төвүүдийн нэг байсныг нотлох баримт болж байгаа юм.
     Хүдрийг алхаар цохиж жижиглэж юм уу, хагалагдахгүй хатуу газрынхыг гал
түлж халаагаад, усаар хөргөж хагалж авдаг байжээ. Гаргаж авсан хүдрээ хавтгай
чулуун дээр тавьж бутлаад, металыг ялгаж эхэн үедээ нүхэнд, хожим тусгай
зориулалтын чулуун шанага, зууханд хайлуулдаг болсон.
     Хүрлийн үеийн дурсгалуудыг 1. Булш оршуулгын дурсгал (дөрвөлжин булш,
хиригсүүр), 2. Буган хөшөө, З. Хадны зураг, 4. Түүвэр (цуглавар) олдвор хэмээн
ангилдаг.
     Дөрвөлжин булш: Дөрвөлжин булшийг оршуулгын зан үйл, ёслолын
зориулалтаар нь а/ оршуулгын байгууламж, б/ тахилгын байгууламж гэж
ерөнхийд нь хоёр ангилан авч үздэг. Ерөнхий зохион байгуулалт нь хайрцаглан
хийсэн нимгэн хавтгай чулуун авсанд хүнээ оршуулж, том зузаан хавтгай

                                       24
                             Монголын түүх, соёл, ёс заншил

чулуунуудаар дарж таглан шороогоор
булаад дээр нь хавтгай чулууг босгон
эгнүүлэн дөрвөлжлөн зоож, дотор
гадна хаяаг нь арай багавтар
чулуугаар дарж бэхэлсэн байдаг.
Хүнийхээ толгойг ихэвчлэн нар
мандах зүг буюу зүүн зүг харуулан
хавтгай чулуугаар дэр болгоод цэх
байдалтайгаар      дээш     харуулан Зураг 1.9. Дөрвөлжин булш
оршуулж, зарим цахиур чулуун Тайлбар: Улаан зуухын дурсгал (Сүхбаатар.
                                      Түвшинширээ)
зэвсгийн зүйл, хүрэл хутга, сумны Эх сурвалж: http://archeologyofmongolia.blogspot.com/
зэв, хүрэл товч, товруу, морь малын
дүрстэй хүрэл чимэг, хагас товгор хүрэл чимгүүд, модоор сийлсэн шувууны
толгой, үсний алтан сүлбээр, шавар ваар, зэс, хүрэл хайлуулдаг чулуун шанага
зэрэг олон төрлийн эд өлгийн зүйлс, малын толгой, чөмөг, дал болон бусад
зүйлийг дагалдуулан тавьсан байдаг.
     Дөрвөлжин булштай төстэй боловч хүний оршуулгагүй, тахилга ёслолын
байгууламж нь олон тоогоороо байгаа дөрвөлжин булшны ойролцоо голчлон
байдаг байна. Энэхүү байгууламжид адуу малыг хойлголон тавьсны зэрэгцээ
зарим эд өлгийн зүйлс тухайлбал ваар сав суулга зэргийг тавьдаг байжээ. Хойлго
үйлдсэн малын толгойн тавьсан чиг нь дөрвөлжин булшинд нас барагчтай хамт
тавьсан малын толгойн чигтэй адил байдаг байна.
     Хиргисүүр: Манай орны нутаг дэвсгэр дээр байгаа хиргисүүрүүд нь гаднах
хэлбэр төрх зохион байгуулалтын хувьд янз бүр байдаг. Судлаачид Монгол
орны Төв болон Баруун бүс нутаг даруй гуч орчим төрлийн хиргисүүр байгааг
тэмдэглэсэн байна. Гэхдээ том хэмжээний дугуй овгор чулуун дараастай байдаг
нэгдмэл онцлогтой. Уг дараасаа тойруулан чулуу эгнүүлэн зоож дугуй, дөрвөлжин
хүрээ татсан байдаг бөгөөд энэ хүрээний дотор болон гадна талаар чулуу овоолон
шигтгэсэн олон тооны дөрвөлжин, дугуй жижиг байгууламжуудыг байгуулсан
байдаг. Зарим хиргисүүрүүдийн хүрээ нь давхар байх ч тохиолдол байдаг. Мөн
зарим хиргисүүрүүдийн голын овгор дараасаас эхлэн хүрээ хүртэл дөрвөн зүгт
нь чулуу шигтгэн суулган зам буюу цацраг гаргасан тохиолдол ч байна.
     Малтлага хийгдэж он цаг нь судлагдсан цөөн тооны хиргисүүр байдаг бөгөөд
ер нь хиргисүүрээс эд өлгийн зүйл төдийлөн олддоггүй. Харин Булган аймгийн
Дашинчилэн сумын нутаг Харбухын голын баруун эргийн хиргисүүрийн дараас
чулууг цэвэрлэх явцад чулууны завсар хоорондоос гайхалтай сайн хадгалагдсан
хүрэл ооль олдсон байна. Судлаачид хиргисүүрийг НТӨ II мянган жилийн
төгсгөл НТӨ I мянган жилийн эхэн үед холбогдуулан авч үздэг бөгөөд бүтэц
зохион байгуулалтыг нь авч үзвэл, нас барагсдаа гол төлөв баруун болон баруун

                                          25
                            Монголын түүх, соёл, ёс заншил

хойд зүг рүү чиглүүлэн тавьдаг байсан нь тодорхой байна. Мөн ихэнх тохиолдолд
булшны нүх ухалгүй газрын хөрсөн дээр хүнээ тавин чулуугаар дарж оршуулдаг
байсан нь тогтоогдсон.
     Буган хөшөө: Гонзгой урт чулууг засч, гурав зааглан, оройн хэсэгт нар сар,
доогуур нь олон эгнээ хонхор, эх биеийг ороолгон төв хэсэгт сүрэг бугыг
загварчилсан байдалтайгаар ихэд сүрлэг сийлж, бас доогуур нь бүс татан зэр
зэвсгийг     зүүсэн    байдалтай
дүрсэлсэн хөшөө чулууг буган
хөшөө хэмээн нэрлэдэг. Хөшөөнөө
дайчин эрийн зэвсэг болох чинжал
хутга, билүү, байлдааны алх, нум,
хоромсого, жад, бамбай, толь
дүрслэхээс     гадна   хөшөөний
бүсийг олон төрлийн хээгээр
чимсэн байдаг ба мөн бугын
дүрсний оронд буюу завсар зайд
адуу ирвэс, янгир, зээр зэрэг
амьтад хааяа дүрсэлсэн байдаг.
    Буган чулуун хөшөө тархсан Зураг 1.10. Буган чулуун хөшөөний 3 хэлбэр Тайлбар:
бүс нутгийн хойд зах нь Байгал 1. Монгол-Өвөр байгалын хэлбэр (Архангай. Их
                                   Тамир) 2. Саян-Алтайн хэлбэр (Хөвсгөл. Шинэ-Идэр)
нуур, өмнөд зах нь Монголын 3. Евразийн хэлбэр (Архангай, Өндөр-Улаан)
их элсэн говийн ар хэсэг, зүүн Эх сурвалж: https://mongoltoli.mn
зах нь Хэнтий аймаг, баруун зах нь Эльба мөрөн хүрэх бөгөөд тархалтын төв,
гарал үүслийн цөм нь мөн болохын хувьд нийт бүртгэгдсэн хөшөөний 90 гаруй
хувь буюу 1200 орчим нь өнөөгийн Монгол улсын нутагт байна. Судлаачид
буган хөшөөн дээрх дүрслэлийн онцлог, тархсан газар нутгийн хүрээнд нь
тулгуурлан хийсэн дараах гурван ангиллыг баримталж байна. Үүнд: а/ Монгол,
Өвөр Байгалын хэлбэр буюу бугын загварчилсан дүрст хөшөө, б/ Саян-Алтайн
хэлбэр буюу буга болон бусад амьдтын бодит дүрст хөшөө, в/ Евразийн хэлбэр
буюу амьтны дүрслэлгүй хөшөө. Буган хөшөө голдуу 1-4 м гаруй өндөр, 20-50
см зузаан, 30-100 см өргөн хэмжээтэй байх бөгөөд түүнийг үйлдэхдээ цоолбор,
сийлбэр, уран баримлын аргуудыг хэрэглэсэн байдаг. Буган хөшөөг хэд хэдээр
нэг дор босгож, тэднийг тойруулан хэдэн арваас хэдэн зуу хүртэлх тахилгын
байгууламж, том дугуй далантай хиргисүүр, булш, дөрвөлжин булш зэргийг
байгуулж, бүхэл бүтэн цогцолбор дурсгалыг бүрдүүлсэн байх нь олонтоо.
    Хадны зураг: Энэ үед холбогдох хадны зургийг улаан зосон, сийлмэл
хэмээн ангилан авч үздэг. Улаан зосон зургийг өөр өөр үед зурсан бөгөөд
дүрс, утга агуулгаараа хоорондоо өвөрмөц ялгаатай байдаг тул хэдэн төрөл
болгон ангилан судалдагаас хүрэл зэвсгийн үед холбогдох гол төлөөлөгч нь

                                         26
                             Монголын түүх, соёл, ёс заншил

“Сэлэнгэ”-ийн төрлийн зосон зураг юм. Ийм төрлийн зосон зураг Богд хан
уулын Их тэнгэрийн ам, Гачууртын ам, Хөвсгөл аймгийн Баянзүрх, Гачуурын
бичиг, Улаан-уул сумын нутаг Толжийн боом, Сэлэнгэ аймгийн Цагааннуур
сумын Зэлтэрийн голын Цагаан Олом, Хүйтний голын бичигт хад, Шарын
голын Цагаан нуур, Хэнтий аймгийн Дадал сумын Балжийн хавцгай, Булган
аймгийн Орхон сумын Баруун могой гол, Орхон гол, Бугат сумын Бичигт хад
зэрэг газраас олджээ.
      Эдгээр зургууд нь ерөнхий сэдэв урласан арга барилын хувьд нэгдмэл
                                                          байдаг ба бүхий л талын
                                                          шинжийг агуулсан хамгийн
                                                          сонгодог зураг бол Их
                                                          тэнгэрийн амны зураг билээ.
                                                          Эдгээр       зургаас  харахад
                                                          дүрслэлийн төв хэсэгт нь
                                                          дотроо олон дугуй толбо бүхий
                                                          дөрвөлжин хашлага болон
                                                          дугуй хүрээг зурсан байдаг ба
Зураг 1.11. Хадны зураг                                   түүний дээд талд далавчаа
Тайлбар: Их тэнгэрийн ам (УБ. Богд хан уул)               дэлгэсэн       бүргэд  шувуу,
Эх сурвалж: https://mongoltoli.mn/
                                                          доогуур болон хажуу талаар нь
хөтлөлцсөн хэдэн хүн, зэрэгцээ хоёр замаар адуу хөтлөн явж байгаа хүн зэргийг
голчлон дүрсэлсэн байдаг. Энэ зураг нь хүрлийн үеийн овгийн нэгдлийг харуулсан
баримт хэмээн судлаачид үздэг. Дөрвөлжин хашлага буюу дугуй хүрээгээр овог
аймгийг, түүний доторх олон толбоор овгийн гишүүдийг билигдсэн бөгөөд
далавчаа дэлгэсэн шувуугаар тухайн овгийг хамгаалуулах гэсэн санааг
илэрхийлсэн байж магадгүй хэмээн үзжээ.
     Цуглавар олдвор: Эдгээр нь
хүрэл, төмрийн түрүү үеийн бууц
суурингуудаас гадна газрын хөрсөн
дээр ил гарч олдсон, эсвэл ард
түмний гар дамжин хадгалагдаж
ирсэн хүрэл, чулуу, шавар эдлэлүүд
байдаг. Тэдгээрийг хэлбэр, хийц,
зориулалтаар нь а/ аж ахуйн, б/
дайн        байлдааны,         в/   гоёл
чимэглэлийн         буюу        урлагийн
холбогдолтой гэж ангилдаг. Үүнд
                                           Зураг 1.12. Хүрэл хутганууд
шавар сав, үр цайруулах нухуур, Тайлбар: Чандманий булш (Увс. Сагил)
нүдүүр, самбар чулуу, хүрэл хутга, Эх сурвалж: https://mongoltoli.mn/

                                          27
                          Монголын түүх, соёл, ёс заншил

чинжал хутга, сумны зэв, амгай зуузай, унжлага, даруулга, гоёл чимэглэлийн
зүйлс мэтийн олон төрлийн эдлэл байна.
    Төмрийн түрүү үе: Хүн төрөлхтөний дамжин туулж ирсэн чулуун зэвсэг,
хүрэл зэвсгийн үеийг бодоход төмөр зэвсгийн үе богино юм. Гэвч төмөр одоо
хүртэл үйлдвэрлэлийн чухал үндсэн түүхий эд хэвээрээ байгаа бөгөөд түүний
төрөл бүрийн хайлшаар хөдөлмөрийн багаж зэвсгээ үйлдвэрлэсэн хэвээр тул
түүнийг одоо хүртэл үргэлжилсээр байна гэж үзэж болно. Гэвч энеолит болон
хүрэл зэвсгийн үед эртний боолын нийгмийн соёл иргэншил үүссэн (Месопотами,
Египет, Грек, Энэтхэг зэрэг) орнуудаас бусад нутагт амьдарч байсан хүй нэгдлийн
үеийн овог аймгуудын түүхийг ангилан судлахад төмөр зэвсгийн түрүү үе гэдэг
нэр томъёог хэрэглэдэг.
    Монгол нутагт төмрийн хүдрийг болхи аргаар хайлуулж байсан эртний
орд үлдэц, тус орны төв, өмнөд захаар болон баруун аймгуудын нутгаас олдож
байна. Төмрийг анх “бух дарах” (үргэлж салхитай байдаг уулын онь хөтөл дээр
галлах амыг нь салхи өөд харуулан барьсан зууханд хийсэн илч ихтэй түлшин
дээр төмрийн хүдэр овоолоод галлахад салхины хүчээр үлээлгэн хайлуулах)
аргыг ашиглаж байснаа хиймэл үлээгүүр болох тулман хөөрөг ухаалан зохиосон
байна. Энэ үед үйлдвэрлэл ба аж ахуйд чухал ач холбогдолтой төмөр сүх, зээтүү,
чинжаал, хутга, хадаас зэрэг зүйл гарчээ. Төмөр багаж зэвсэг, зэр зэвсэг хийж,
төмөр боловсруулан үйлдэх болсон нь үйлдвэрлэх хүчний хөгжилд чухал ач
холбогдолтой болжээ. Хүрлээр багаж зэвсэг цутгах ажлыг бодвол төмрийн хүдэр
боловсруулж, төмөр дархалж, жирийн юм хийхэд ч нарийн барил-мэргэжил
шаарддаг тул гар үйлдвэр эрхлэх мэргэжилт-гар дархчууд бий болсон байна. Гэвч
гар үйлдвэр Монгол газарт бие даан хөгжиж чадаагүй, мал аж ахуйтай уялдан
түүний нөхвөр туслах шинжтэй хөгжиж ирсэн онцлогтой.




                                       28
                          Монголын түүх, соёл, ёс заншил

          1.2. МОНГОЛ НУТАГ ДАХЬ ЭРТНИЙ ТӨРТ УЛСУУД

     Хүннү гүрэн (НТӨ 209 - НТ 93 он): НТӨ Y-IY зууны үеэс Төв Азийн өндөрлөгт
Хүннү болон Дунху гэсэн хоёр аймгийн холбоо хүчирхэгжиж байгаад НТӨ III
зууны үе хүрэхэд хүннүчүүд нийгмийн байгууллын хувьд “цэргийн ардчилал”
хэмээх шинэ шатанд орох эхлэлээ тавьжээ. Энэ нь овгийн эрх мэдлийг үе
залгамжлуулан захирахын хамт цэргийн эрхтэн тушаалтнуудын тогтолцоо үүсч
өөр хоорондоо буюу бусадтай дайн байлдаан байнга хийдэг зохион байгуулалтын
хэлбэр юм. Хүннүгийн аймгийн холбоог захирагч хаан болох “шаньюй”-г НТӨ
III зууны үе хүртэл зонхилогчийн зөвлөлөөрөө сонгодог байсан боловч дараа нь
үе залгамжлуулах хэлбэрт шилжсэн байна.
                                      НТӨ 209 онд хаан ширээнээ заларсан
                                      Модун бол анхны төрийг эмхлэн
                                      бүрдүүлсэн түүхт хүн юм. Тэрээр үе улиран
                                      захирах эрх мэдлийг бэхжүүлэхийн
                                      зэрэгцээгээр эзэмшил нутгаа гурван хэсэгт
                                      хуваан засаг захиргааны эрс өөрчлөлт
                                      хийсэн байна. Төвийн хэсгийг шаньюй
                                      өөрөө, нөгөө хоёрыг нь “жүки” цолтой
                                      вангууд захирдагаас зүүн этгээдийн “жүки”
                                      ван нь шаньюйг залгамжлах хан хөвгүүн
                                      байх уламжлалтай байв. Улмаар олон
                                      түвшний зэрэг дэвийн ноёд жанжид
Зураг 1.13. Хүннү нарын шүтээн амьтны
                                      Хүннүгийн төр, засаг захиргаа, цэрэг,
нэг Бэрс                              эдийн засаг, соёл шашин мөргөл         ёс
Тайлбар: Тэнгэр язгуурт цорын ганц    суртахууны үйлийг Шаньюйд туслан
хаан гэсэн бэлгэдэл
Эх сурвалж: https://twitter.com/      захирч явуулдаг байжээ. Хүннү нарт 24
D.Erdenebaatar@archeoologch           түмний ноёд байж, тэдгээр нь мянгат, зуут,
аравтын дарга нарыг томилж захирдаг байсан байна.
     Хүннүчүүд Модуныг хаан болсны дараагаар хөрш зэргэлдээ аймаг
улсуудыг цэрэглэн эзлэж газар нутгаа тэлэн өргөтгөх бодлого баримталсан
байна. НТӨ 209 онд Дунху, дараа нь баруун зүг юэчжи аймаг, өмнө зүг
Ордосоор нутаглаж байсан олон аймгийг эзэлсэн төдийгүй Цин улсын үед
(НТӨ 247-207 он) алдсан өөрийн газар нутгаа эргүүлэн авч чадсан байна.
НТӨ 201 онд 400 мянган морьт цэргээр Хан улсын хилд цөмрөн орж Тайюань,
Датун хүртэлх газрыг эзлэн авчээ. Улмаар Цин улсыг залгамжлагч Хан улс
Хүннүчүүдийг өөрийн эрхшээлдээ оруулахыг ихэд хичээж НТӨ 200 онд 300
мянган цэргээр довтолсон боловч ялагдан, улмаар НТӨ 198 оноос хүннүтэй
найрамдан эвлэрэх бодлого барьж, хүннүгийн шаньюйд бэлэг сэлт илгээн,

                                       29
                         Монголын түүх, соёл, ёс заншил

гүнж нараа хатан болгон өгөх болжээ. Ийнхүү Хүннү нар нь Хан улстай эн
зэрэгцсэн том гүрэн болон хүчирхэгжсэн бөгөөд үүний томоохон гэрч болж
НТӨ 162 онд Хан улсын эзэн хаан Сяо Вэньди Хүннүгийн шаньюйд явуулсан
нэгэн захидалдаа “Урт хотоос хойших нум сум барьсан иргэд шаньюйн цаазыг
дагасугай. Урт хотоос дотогш дээл малгайт улсыг би захирсугай” гэж албан
ёсоор мэдэгдэж байсан байна.
    Хүннүгийн шаньюйг үе улиран залгамжлах ёс зарим тохиолдолд зөрчигдөх
явдал гарч байсан нь Хуханье шаньюйг (НТӨ 58-31 он) хүртэл 14 шаньюйн найм
нь хүү нь эцгийгээ, гурван дүү нь ахыгаа, бусад нь өөр байдлаар хаан ширээ
залгамжилсан байна. Модуныг залгамжилсан шаньюй нарын үеэс Лаошан гэх мэт
давхар цол хэрэглэж байсан нь Хүннүд төрт ёс батжиж, хууль цааз төгөлдөржин
гүнзгийрч байсны гэрч мөн.
    Хүчирхэг гүрний хаанширээний төлөө язгууртнууд хоорондоо хагаралдан
байлдсанаар 57-55 оны үед Хүннү нар өмнөд, умард болон задарчээ. Хоорондоо
удаа дараалан тулалдахын зэрэгцээгээр хүчирхэгжиж байсан Сяньби, Ухуань
нартай байлдсаар хүч нь ихээхэн суларч, өмнөд Хүннү нар болон умард Хүннү
нарын зарим овог аймгууд нь Хан улсад дагаар оржээ.
    Умард хүннү нарын зарим
хэсэг нь Дундад Азийн Кангюй
аймагтай холбоо байгуулан
баруун тийш нүүдэллэсэн
төдийгүй цааш Каспийн тэнгис
орчмын аймгуудтай бас холбоо
тогтоон нүүдэллэжээ. Тэд 350
оны үеэр Алануудыг эзлэн, 370-
аад    онд    Доныг     гатлан Зураг 1.14. Европын Хүннү нарын дурсгал
Осготуудыг бут цохиж 377 онд Тайлбар: Аттила хааны алтан сэлэм (Австри. Вена)
                                Эх сурвалж: https://www.pinterest.com/
Ромын урд хилд тулж, 420 онд
Унгарт очжээ. Аттила (445-453) төр барьсанаар тэр хавийн овгуудыг эзлэн,
Визант гүрнээр алба бариулж, хүннүг дахин хүчирхэг болгов. Ромтой тэмцэлдэж
байгаад 451 онд Каталауны талд Ром, Герман, Францын хамтарсан хүчинд бут
цохигдон, улмаар 453 онд Атилла нас барснаар Европын Хүннү нарын төр улсын
бүрдэл бутарчээ.
    Харин эх нутагтаа үлдсэн умард Хүннү нар 93 он гэхэд мөхөж, хүн амын нэг
хэсэг нь дайн тулалдаанд алагдаж, үлдсэн 100 мянга орчим хүннүчүүд сяньби
аймгийн дотор нэгдэн нийлсэн байна. Харин өмнөд хүннүчүүд IY зууны сүүл үе
хүртэл хойд Хятадад оршин тогтносоор байжээ.
    Хүннү нарын хүчирхэгжлийн нэг гол шалтгаан нь цэргийн зохион байгуулалт,
зэвсэг хэрэглэлтэй холбоотой. Хүннү нар ерөнхийдөө шулуувтар

                                      30
                            Монголын түүх, соёл, ёс заншил

                                                      эвэр гичиртэй, мөрөөрөө тэнэгэр
                                                      матаастай, 140-160 см хүртэл
                                                      урттай алсын тусгалтай нум
                                                      сум, илд, төмөр бариултай жад,
                                                      хүрэл муна, дуут сумыг
                                                      өргөнөөр ашигладаг байснаас
                                                      гадна төмөр бамбай, хуягаар
                                                      тоноглож байжээ. Хүннүгийн
Зураг 1.15. Хүннүгийн үеийн сумны зэв
Тайлбар: Чихэртийн зоогоос олдсон (Төв. Баянцагаан)   морьт     цэргүүд     зууралдан
Эх сурвалж: https://www.montsame.mn/                  тулалдахаас илүүтэй морин
дээрээс нум харвахыг илүүд үзэж байсан тул тэдний гол зэвсэг нь нум сум байж,
10 см хүртэл урттай төмөр зэвнүүдийг өргөн хэрэглэдэг байв. Хүннү нар дайн
тулалдаанд ихээхэн зориг самбаатай, чадварлаг байсан учраас Хятадын нутагт
оршин байсан улс гүрнүүд нүүдэлчдийн амьдрал ахуйг судалж, цэргийн эрдмээс
нь тусгайлан суралцаж байжээ. Тухайлбал, НТӨ 307 онд Умард Хятадын Чжао
улсын Үлин ван хэмээх цэргийн жанжин нь өөрийн харъяат нарт Хүннүгийн
маягийн хувцас хийлгэж өмсгөн, морь унуулаад давхиан дунд нь нум сумаар бай
харвуулан сургаж байсан мэдээ бий.
     Хүннүгийн үеийн дурсгалуудыг дотор нь булш бунхан, хот суурин, хадны
зураг гэж ерөнхийлөн ангилан авч үздэг. Энэ үед холбогдох булш бунхныг
язгууртны болон жирийн иргэдийн гэж хуваах бөгөөд гаднах төрх байдал, зохион
байгуулалтаараа эрс ялгаатай байдаг төдийгүй булшнаас гарч байгаа эд өлгийн
зүйлсийн хувьд ч ялгагдана. Язгууртны булш нь хэмжээний хувьд харьцангуй
том, дөрвөлжин чулуун өрлөг далантай, үүдэвчтэй, нас барсан хүнээ 8 м-ээс
доош гүнд хоёр давхар тусгай дүнзэн бунхан доторхи модон авсанд оршуулдаг
байжээ. Хүннүгийн язгууртны ийм булш манай орны Төв аймгийн Борнуур
сумын нутаг Ноён уулын Сүжигт, Зурамт, Хужиртын ам, Ховд аймгийн Манхан
сумын Тахилтын хотгор, Архангай аймгийн Хайрхан сумын Хүнүй голын Гол
мод, Хэнтий аймгийн Баян-Адарга сумын Борбулаг, Дуурлиг нарс зэрэг газруудад
олон тоогоор байна.
     Ноён уулын булшуудыг малтах явцад тэдгээр язгууртан хүний өмсөж эдэлж
хэрэглэж байсан торгон дээл, өмд, гутал, малгай, шавар болон хүрэл, мөнгөөр
хийсэн сав суулга, эмээл, бичигтэй чий будаг бүхий модон аяга, үнэт чулуу, алт
мөнгөн эдлэл, малын болон ангийн үс, үр тариа зэрэг олон тооны эд өлгийн
дурсгал олджээ. Эдгээр олдворын дотор ноцолдож буй амьтдын хатгамал дүрстэй
эсгий ширдэг, амьтдын дүрстэй мөнгө, хүрэл эдлэл зэрэг гоёл чимэглэлийн олон
зүйлс хүннү нарын урлаг, соёлын гайхамшигтай дурсгал гэж зүй ёсоор тооцогддог.
Эдгээр булшнаас нийтдээ 120 гаруй гэзэгний хуй гарсан нь хойлгын ёсыг
төлөөлүүлэн          зарц      шивэгчний          гэзгийг     нь      огтлон     хамт

                                         31
                           Монголын түүх, соёл, ёс заншил

                                                 дагалдуулан оршуулдаг байсан
                                                 баримт гэж судлаачид үзжээ.
                                                 Булшинд дагалдуулан тавьсан эд
                                                 өлгийн зүйлсээс хүннүчүүдийн аж
                                                 ахуйн хөгжилт, цэрэг байлдааны
                                                 чадвар, зан заншил, сүсэг бишрэл,
                                                 соёлын түвшингийн талаар сэргээж
                                                 мэдэж болно. Тухайлбал, Булган
                                                 аймгийн Хутаг Өндөр сумын Бурхан
                                                 толгойн булшнаас тод хар өнгийн
                                                 бэхний толботой бийрний чулуун
                                                 янтай олдсон нь хүннүчүүд бичиг
Зураг 1.16. Билэгт гөрөөсний дүрс бүхий алтан,
                                                 үсэг хэрэглэж байсныг харуулах
мөнгөн чимэглэл                                  чухал олдвор юм.
Тайлбар: Хүннүгийн үеийн тэнгэр язгуурт хаадын       Хүннүгийн хүн амын тоог 1 сая
бэлгэдэл
Эх сурвалж: https://twitter.com/ D.Erdenebaatar@ 200 мянга орчим байсан гэж үздэг
archeoologch                                     бөгөөд аж ахуй, эдийн засгийн гол
салбар нь нүүдлийн мал аж ахуй боловч бүс нутаг бүхэнд ялгаатай байжээ. Таван
хошуу мал зонхилох боловч говийн өмнөх нутагт түүнээс гадна бас илжиг, луус,
хойд талын хангай нутаг, ялангуяа Буриад, Тувагийн байгаа газруудад ан гөрөө
хийж, цаа буга үржүүлэх явдал эрт дээр үеэс уламжлагдаж байв.
     Хүннү нар адууг уналга, тээвэр, холбооны гол хэрэгсэл, дайн байлдааны агт
болгон хэрэглэн стратегийн чухал хэрэгслийн хувьд машид эрхэмлэн өсгөдөг
байв. Бусад улс орнуудад дэлгэрээгүй байхад Хүннү нар хатуу модон эмээл,
төмөр дөрөөтэй болсон төдийгүй Баруун европт нэвтрүүлжээ. Хүннүгийн эдийн
засагт ан агнуур мал ахуйн дараа орох чухал салбар байжээ. Мөн газар тариалан
эрхэлж байсан бөгөөд Хан улсын үе, түүнээс ч өмнө дүрвэн ирсэн хятад иргэд,
тариачид, боолууд, эсвэл ялагдаад бууж өгсөн цэргүүдээр Хүннү нар тариа
будаа тариулж бүтээгдэхүүнийх нь нэг хэсгийг авч хэрэглэдэг байжээ. Гэвч
ийм байдлаар тариа тарих нь улс орны хэрэгцээг хангаж чадаагүй учраас газар
тариалан, гар урлалын бүтээгдэхүүнийг Хятад, Туркестан, Дундад Азитай хийх
худалдаагаар олж авч байлаа. Гэвч дотоод худалдаа төдийлөн их хөгжөөгүй гол
төлөв арилжааны журмаар явагддаг байжээ. Хүннү нар шавар ваар сав, модон
болон ясан эдлэл, алт, мөнгө, төмөр, хүрэл эдлэл хийж байсан нь археологийн
олдвороор нэгэнт нотлогдсон юм. Төмөр эдлэл, зэр зэвсэг хийгээд түүндээ хат
оруулан бэхжүүлж сайжруулаад бас зэврэхгүй болгон хаслаж чаддаг болсон ба
ийм эдлэлийн үлдэгдэл Монгол нутгаас өргөн олддог юм.
      Хүннү нар нүүдэллэн амьдрахын зэрэгцээ тодорхой хэмжээгээр хот суурин
байгуулан сууж байсан байна. Төв аймгийн Борнуур сумын Бороогийн суурин,

                                        32
                            Монголын түүх, соёл, ёс заншил

Мөнгөнморьт сумын Хүрээн дов,
Тэрэлжийн дөрвөлжин, Бүрхийн
дөрвөлжин, Эрдэнэ сумын Өндөр дов,
Баянжаргалан сумын нутаг Хэрлэн
голын Цагаан арлын Гуа дов, Дорнод
аймгийн Цагаан-Овоо сумын Баруун
Дөрөөгийн хэрэм, Барс хот II, Хэнтий
аймгийн Жаргалтхаан, Дэлгэрхаан
сумын зааг нутагт орших Цэнхэрийн Зураг 1.17. Гуа довын үлдэц
                                              Тайлбар: Хүннүгийн үеийн суурин
голын      хэрэм,      Булган      аймгийн (Төв. Баянжаргалан)
Бүрэгхангай сумын нутаг Шувуутайн Эх сурвалж: https://mongoltoli.mn/
голын хэрэм, Өмнөговь аймгийн Номгон сумын нутаг Баянбулагийн туурь зэрэг
нь Хүннүгийн үед холбогдох хот суурины үлдэц юм.
                                       Эдгээрээс жишээлэн үзвэл, Гуа дов нь эргэн
                                       тойрон шороон хэрэмтэй байсан бөгөөд хэрмийн
                                       төв хэсэгт нэг барилга, хэрмэнд тулгаж барьсан
                                       арваад барилга байснаас төв хэсгийн барилгыг
                                       дагтаршуулсан шороон дээр барьсан байжээ.
                                       Хэрмийн ханыг боржин чулуун суурьд босгосон
                                       баганын хооронд шавар шахаж хийсэн байжээ.
                                       Малтлагын явцад барилгын дөрвөлжин ба
                                       зууван тоосго, дээврийн нөмрөг, тосгуур, нүүр
Зураг 1.18. Хүннүгийн үеийн вааран
чимэглэл
                                       ваар, баганын суурь, хээтэй хавтгай дөрвөлжин
Тайлбар: Гуа довоос олдсон             тоосгоор өнгөлсөн тахилын ширээ зэрэг илэрч
Эх сурвалж: https://mongoltoli.mn/     олдсон байна.
     Сяньби буюу Сүмбэ (II- IY зуун): Хүннү нарын дараа Монгол нутагт төрийн
эрхийг Сяньби (Сүмбэ) нар барьсан юм. Тэднийг Хянганы нурууны зүүн талын
Сяньби ууланд оршин амьдарч байсан учраас тийнхүү нэрлэдэг болсон гэдэг.
     93 онд сяньби нар Хан улс, Ухуань, өмнөд хүннү нарын хамт Умард
хүннүгийн эсрэг довтлон байлдаж мөхөөгөөд үлдсэн хүн ам, газар нутгийн
ихэнх хэсгийг эзлэн авчээ. 97-150-иад оныг хүртэл Сяньби нар Хан улсын нутаг
руу довтолж зарим газар нутгийг эзэлсэн боловч хариу цохилтод өртөн төдийлөн
хүчирхэгжиж амжаагүй юм. Сяньбийн аймаг овгуудын ахлагч, зонхилогч нар
нийлж хуралдан 156 онд Таньшихуайг нийт Сяньби улсын зонхилогч хаан
болгож өргөмжилснөөр нэгдмэл зохион байгуулалтанд орж улсаа нэн хүчирхэг
болгож чаджээ.
     155-173 онд Таньшихуай тэргүүтэй Сяньби нар Хүннү гүрний эзэлж байсан
газар нутгийг бүхэлд нь эзлэн захирсан төдийгүй 178 оноос зүүн Хан улс руу
удаа дараа довтлож байсан ч 181 онд Таньшихуай нас баржээ. Түүний ач зээ нар

                                         33
                            Монголын түүх, соёл, ёс заншил

нь хаан ширээ булаалдсанаар Сяньби нарын хүч суларч 235 онд хэд хэдэн аймаг
улс болж бүрмөсөн задран салсан байна.
    Таньшихуайн үеэс эхлэн “хаан” хэмээх цол хэрэглэх болсон гэх бөгөөд
Хүннүгийн үед хэрэглэж байсан “шаньюй” хэмээх цолыг сайд түшмэдэд олгодог
болсон байна. Гэвч Сяньбийн үеийн төрийн түшмэдийн зэрэг дэв, цол хэргэмийн
тогтолцоо тодорхой бус юм. Мөн энэ үеэс төрийн хууль цаазтай болсон гэх боловч
тэр хууль цаазын зүйл нь манай үед хүртэл хадгалагдан үлдсэнгүй. Сяньби нар
Хүннү гүрний нэгэн адилаар төв болон зүүн, баруун гурван хэсэгт улс орноо
хуваан захирдаг засаг захиргааны хуваарьтай бөгөөд төвийн хэсгийг хаан өөрөө
толгойлж, зүүн баруун хэсгийг тусгай түшмэд томилогдон захирдаг байжээ.
    Сяньбийн аж ахуй, эдийн засаг нь
Хүннү нарынхтай нэн адил байсан
байна. Сяньби нар модон хана, унь,
эсгий бүрээстэй, тооно, үүд хаалга бүхий
бөмбөгөр хэлбэртэй гэрт амьдардаг
байсан      тухай     түүх     сурвалжид
тэмдэглэсэн байдаг. Түүнчлэн малын
мах сүүг хүнс тэжээлд, арьс үсийг хувцас
хунар, гэрийн бүрээс зэрэгт голлон
хэрэглэдэг байжээ. Адуу тэмээг уналга
хөсөг, тээвэр холбоонд, үхрийг тэргэнд
                                             Зураг 1.19. Сяньбийн үед холбогдох олдвор
хөллөн хэрэглэж байв. Ан гөрөөг өргөн Тайлбар: Айрагийн гозгороос олдсон
эрхэлж, загасчлах болон газар тариаланг (Орхон. Жаргалант)
мөн зохих хэмжээгээр эрхэлж байсан.          Эх сурвалж: https://montsame.mn/

    Сяньби угсааны аймгуудын бичиг үсгийн асуудлын тухай эртний хятадын түүх
сурвалжид янз бүрээр тэмдэглэн үлдээсэн байдаг. Тэдгээрийн ихэнх нь сяньби нарыг
хятад бичиг үсэггүй, бичиг мэдэхгүй гээд харин хүннү нарын нэгэн адилаар мод сийлж
юм тэмдэглэдэг гэсэн байдаг. Гэхдээ зарим сурвалжид сяньби нарыг мод сийлэх аргаар
түүх судар маягийн зүйл бичиж тэмдэглэдэг хэмээн тодорхой өгүүлсэн байдаг.
    Сяньби угсааны бусад улс аймгууд цөм хүннү нарын нэгэн адил амьтдын нэрт
12 жилийн мөчлөг бүхий он тоололтой байсан байна. Шашин шүтлэгийн хувьд
бөө мөргөл зонхилсон хэвээр байсан бөгөөд ёс заншлын хувьд онц сонирхолтой
нэг зан үйл нь ялагдсан дайсныхаа толгойн оройн хуйхыг хуулан авдаг “тоног
авах ёс” дэлгэрсэн байжээ. Сяньби нар зүүн тийш хандсан буруу энгэртэй дээл
өмсдөг байсан нь Хүннүгийн үеэс уламжлалтай бөгөөд дараа үеийн Жужан нар
ч бас буруу энгэртэй дээл өмсдөг байжээ.
    Жужан буюу Нирун (330 - 555 он): Нирунчууд нь Хүннү, Сүмбэ нарын шууд
залгамж болж төр барьсан бөгөөд 330-аад оны орчим анх эмхлэгдсэн гэж үздэг.
Нирун улс нь 402 онд Шэлүнь (Жарун буюу Шулугун гэж монголчлон нэрлэдэг)

                                         34
                           Монголын түүх, соёл, ёс заншил

хаан ширээнд сууснаас хойш хүчирхэгжсэн. Шэлүнь хаан улсынхаа цэргийн
хүчийг шинэтгэж, эрэмгий дайчин байлдан дагууллыг явуулж нутаг дэвсгэрээ
өргөтгөхийн хамт төрийн байгууламждаа нүүдэлчдийн уламжлалт загварыг
тууштай нэвтрүүлэв. Шэлүнь нь Сяньбийн үеэс хэрэглэсэн “хаан” цолыг
хэрэглэж, түүнээс хойш нүүдэлчдийн төр ёсны уламжлалд хэвшин тогтжээ.
       Нирунчууд мянган хүн нэг хороо болж, өөртөө нэг тэргүүнтэй, зуун хүн нэг
туг болж, өөртөө нэг даргатай байхаар болжээ. Мөн шинэ тогтоосон хуулийн
дагуу дайсанд түрүүлэн довтлон орогсод нь олзны хүн ба эд зүйлүүдийг бусдаас
урьтан авч байх, дайн тулааны үед айж ухрагчдын толгойг чулуугаар хага цохих
буюу шийдмээр дэлдэж алах журамтай болжээ. Нируны хаад “Хутагтай”, “Зөв”,
“Тэнгэрийн” гэх мэт өргөмжилсөн нэр хэрэглэж байснаас гадна “Ашид амгалан”,
“Машид түвшин”, “Машид тайван”, “Мандан бадрах”, “Мөнхөд энх” гэх зэрэг
тусгай оны цол хэрэглэж байжээ. Тийнхүү нүүдэлчдийн дундаас Нирунчууд анх
удаа оны цол хэрэглэсэн нь хойш уламжлагдсан юм.
       Нирунд хаан өргөмжлөх хийгээд төрийн зарим томоохон хэргийг язгууртны
их хуралдайгаар шийдвэрлэдэг байсан ба хаан ширээг үе улиран залгамжилдаг,
хаан эцгийн орыг гол төлөв хүү нь залгадаг тогтсон ёстой байв. Гэхдээ зарим
үед үе залгамжлах ёс алдагдах явдал гардаг, үүний улмаас язгууртнуудын дунд
зөрчил дайсагнал үүсдэг байжээ. Нирунчууд төрийг эмхэлсэн 200 орчим жилийн
хугацаанд нийтдээ 23 хаан суусан юм. Нируны баруун, зүүн жигүүрийг захирах
сайд “Сылифа” хэмээх албан тушаалыг хааны үр хүүхэд, ойр төрлийнхөн нь үе
улиран хашдаг байсан. Төрийн үйл хэргийг явуулахад захиргаа, цэргийн эрэмбэ
дараалсан зэрэг дэв бүхий олон түшмэл ажиллаж, бас их хуралдай, түшмэдийн
зөвлөлдөөн болж, төрийн дотоод, гадаад хэргийг шийдвэрлэдэг байжээ. Төрийн
алба ажлыг хэрэгжүүлэхийн төлөө хүчин зүтгэл, эрхэлсэн ажил үйлсийн чухал
байдлаар нь цол хэргэм олгодог байв.
                              Нирунчууд нь Датан (414-429 он) хааны үед хамгийн
                              их хүчирхэгжсэн бөгөөд хэдэн зуун мянга хүрэхүйц
                              морьт цэрэгтэй болж Тоба улстай удаа дараалан
                              байлдаж, харилцан ялж ялагдаж байсан ажээ. Олон
                              удаагийн дайн байлдаанаас шалтгаалж 458 оноос
                              Нирунчуудын хүч харьцангуй доройтож, хаан
                              ширээний төлөөх дотоодын зөрчил тэмцлээс гадна
                              Түрэг аймгуудын довтолгоон, Нирун улсыг бүрмөсөн
                              мөхөөх гэсэн Тоба Вэй улсын бодлого зэргээс
Зураг 1.20. Жужаны үеийн ваар шалтгаалан улам бүр буурч байлаа. 552 онд Нируны
Тайлбар: Хөх нуур (Дорнод.    хаадаас хамгийн олон жил хаан ширээнд суусан
Гурванзагал)
Эх сурвалж:                   Анахуай (522-552 он) Түрэг аймгуудтай хийсэн дайнд
https://mongoltoli.mn/        ялагдаж нас барсан бол 555 онд газар нутгаа бүхэлд нь

                                        35
                           Монголын түүх, соёл, ёс заншил

алдаж, Тоба Вэй болон умард Ци улсуудын хамтарсан хүчинд бут цохиулан
бүрмөсөн мөхжээ.
    Нирунчуудын үндсэн хүн ам нь уугуул нутгийг нь захиран суусан
Түрэгүүдийн харьяанд орсон боловч 130-аад мянган хүн Түрэгт захирагдахыг
үл хүсэн өрнө зүгт нүүдэллэн гарчээ. Нүүдэллэн гарсан Нирунчууд Европын
түүхнээ 558 оноос аварчууд хэмээн нэрлэгдэх болсон бөгөөд Ижил мөрний
хөндийд улсаа байгуулсан юм. Аварчууд улам цаашлан Дунай мөрөнд суурьшсан
бөгөөд Австри хүртэл өргөн их нутгийг эрхшээлдээ оруулж IX зууны сүүлч
хүртэл монгол нүүдэлчдийн нэр сүрийг өрнө дахинд зарлан тунхагласан билээ.
    Нирунчуудын тухайд шинжлэх ухааны үүднээс нарийвчлан тогтоосон
археологийн олдвор хараахан олдоогүй байгаа учир тэдний соёлыг хятад
сурвалж бичгийн мэдээ болон эрдэмтдийн судалгаанд тулгуурлан бичихээс өөр
аргагүй. Нирунчууд нь Хүннү, Сүмбэ нарын аж ахуй, нийгэм, соёлын ололтыг
өвлөн залгамжилж түүхийн тайзнаа гарч ирсэн тул соёлын хувьд харьцангуй
өндөр төвшинд хүрсэн нь сурвалж бичгийн мэдээнээс үзэхэд илэрхий. Сурвалж
бичгүүдэд үндэслэвэл бичиг үсэгтэй байсан нь тодорхой боловч яг ямар үсэг
хэрэглэж байсан нь тогтоогдоогүй бөгөөд Нирунчуудыг согд бичиг хэрэглэж
байсан гэсэн таамгийг судлаачид дэвшүүлдэг.
    Хятад сурвалж бичгийн мэдээнээс үзэхэд
нирунчууд зүүн энгэртэй, нарийн ханцуйтай
хоргой эмжээртэй торгон дээл, нарийн захтай
өмд, өндөр түрийтэй гутал өмсдөг байв.
    Нирунчууд байнгын цэргийнхээ зохион
байгуулалтыг боловсронгуй болгож хүнд ба
хөнгөн гэсэн хоёр хэсэгт ангилж байсан төдийгүй
хүнд морин цэрэгт морины хуяг хэрэглэдэг
байжээ. Энэ талаар Ховд аймгийн Эрдэнэбүрэн
сумын нутаг дахь Цамбагарав уулын Харганатын
амны хадны зурагт тэмдэглэгдсэн үлдсэнээс
гадна 402 онд Тоба Вэй улсын Хэту жанжин
Нирун улс руу довтлоод 2000 гаруй хуяг бүхий
агт олзолсон гэсэн баримт бий. Цэргийн зэвсэг Зураг 1.21. Жужаны үеийн хадны зураг
                                                Тайлбар: Цамбагарав уул
нь нум сум, жад байхаас гадна дүүгүүр хэрэглэж (Ховд. Эрдэнэбүрэн)
байсан ажээ.                                    Эх сурвалж: https://mongoltoli.mn/
    Шашин шүтлэгийн хувьд Нирун нар бусад нүүдэлчин аймагтай адил бөө
мөргөлтэй байсан боловч бурхны шашны сургаалыг дэлгэрүүлж байсан баримт
бий. 438-439 оны үед лам (Шраман) Дармаприяг төрийн багшаар томилон, 3000
өрхийг соёрхсон байна. Улмаар 511 оны үед Чуну хаан Тоба улс руу сувдаар
хэлхэн бүтээсэн бурхны хөргийг илгээж байсан ажээ.

                                        36
                           Монголын түүх, соёл, ёс заншил

     Түрэг (552 - 745 он): Түрэгүүд нь Төв Азид эрт цагаас оршин нутагласаар
ирсэн, түүх соёл, угсаа гарлаараа монголчуудтай нягт холбоотой нүүдэлчин ард
түмэн юм. Түрэгийн өвөг дээдэс эдүгээгийн Дорнод Туркестан орчимд нутаглаж
байгаад 460 оны үеэс Нирунчуудын харьяанд даган орж Алтайн өмнөд биед
шилжин суугаад төмрийн хүдэр хайлан алба барьж байжээ.
                                       Түрэгүүд улс төрийн уран нарийн бодлого
                                       явуулж хүчээ зузаатгасаар 552 онд Түрэгийн
                                       зонхилогч Буман тэргүүлж Нируны эсрэг
                                       босон тэмцсэнээр харьяанд нь байсан олон
                                       овог аймгийг газар нутагтай нь эзлэн
                                       Түрэгүүд төрийн эрхийг барьжээ. Энэ үеийг
                                       түүхэнд “түрүү Түрэгийн хаант улс” гэж
                                       нэрлэх явдал бий. Түрэгүүд улам бүр дорно
Зураг 1.22. Түрэгийн үеийн алтан титэм
                                       зүг нутаг тэлэн суурьшсаар удалгүй
Тайлбар: Билгэ хааны онгоноос олдсон
(Архангай. Хашаат)                     Монголын төв нутаг Орхон голын саваар
Эх сурвалж: https://mongoltoli.mn/     төвлөх болж улам улмаар хүчирхэгжин газар
нутгаа тэлж байв. Үүний үр дүнд Солонгосоос Баруун тэнгис (Арал нуур), их
элсэн цөлөөс умрын Байгал нуур хүртлэх нутгийг эзэлсэн хүчирхэг улсыг
байгуулжээ. Хятад дахь улсуудаас байнга албан татвар авсаар хүчирхэгжин
бэхэжсэн боловч Түрэгийн язгууртнууд тус бүрдээ бие даахыг эрмэлзэн тэмцэх
болсноор улс гүрэн нь дотроосоо задрах аюулд тулж иржээ. Энэ байдлыг Хятадын
Сүй улс зүйл бүрээр өөгшүүлэн, хүчийг задлах бодлого явуулсаар ирсний дүнд
Түрэг улс 590-ээд оны үед Зүүн, Баруун хоёр хэсэг болон хуваагджээ. Монгол
нутгаар төвлөрсөн Зүүн Түрэгийн хаант улс нь үндсэн хүчээ алдалгүй хадгалж,
бүрэн эзлэн авах гэсэн хятадын Сүй (581-618) улсын эсрэг тэмцсээр ирснээр
барахгүй, Сүй улс мөхөж Тан (618-907) улс мандах үйл явцад идэвхитэй үүрэг
гүйцэтгэсэн байна.
     Шинээр үүсэн мандсан Тан улс эхэн үедээ Түрэгийн эсрэг шийдвэртэй
бодлого явуулж чадахгүй байсан боловч яваандаа хүчийг олох тутам нүүдэлчдийг
эзлэн захирах уламжлалт бодлогод шилжин оржээ. Тус бодлогын уршгаар
Түрэгийн харьяанд байсан олон аймаг босч тэмцэх болж, 630 онд Тан улс их
цэрэг хөдөлгөн Түрэгүүдийг бут цохиж говиос өмнөх нутгийг эрхэндээ оруулжээ.
Түрэгүүд ийнхүү 50 гаруй жил Тан улсын мэдэлд орсон боловч удаа дараа босч
тусгаар байдлынхаа төлөө тэмцсээр 690 оны үед Түрэгийн нөлөө бүхий язгууртан
Күтүлүг, түүний зөвлөх Тоньюкук нарын толгойлсон бослого амжилтанд хүрч
“Элтэрэс” буюу “улсыг хураагч” цолтойгоор хаан сууж төр улсаа сэргээн
тунхаглажээ. Хожуу Түрэгийн хаант улсын төрийг Можо (693-716), Могилян
буюу Билгэ (683-734) зэрэг хаад барьж, алдагдсан нутгаа эргүүлэн авах, улс
орныхоо эдийн засаг, улс төрийн байдлыг сайжруулан бэхжүүлэх арга хэмжээ

                                        37
                           Монголын түүх, соёл, ёс заншил

авч, бусад улс гүрэнтэй найрамдалт харилцаа
тогтоохыг зорьсоор иржээ. Гэвч эдгээр хаадын
дараагаар Түрэгийн хүчин сулран мохож, 745 онд
харьяанд нь байсан Уйгурын босогчдод
цохигдсоноор ноёлох байр сууриа алджээ.
    Түрэгийн язгууртнууд нь ябгу, шад, буюрук,
дархан гэх мэт цол хэрэглэж, улсаа нүүдэлчдийн
уламжлал ёсоор зүүн, баруун, төв гэсэн 3 хэсэгт
хуваан захирч байв. Tэд Төв Азийн нүүдэлчдийн
уламжлалт соёлыг хөгжүүлж, эдийн болон утга
соёлын өв санг үлдээжээ. Түрэгүүд анхандаа
үхэгсдийг оршуулахдаа, амьд ахуйдаа хэрэглэж
байсан эд зүйлс, хүлэг морьдынх нь хамт шатааж
чандарладаг байжээ. Хожим нь нүх ухаж, газарт Зураг 1.23. Түрэгийн үеийн мөнгөн
                                                 буга
булж оршуулах болжээ. Мөн нас барагчдад Тайлбар: Билгэ хааны онгоноос
зориулан тахилын онгон үйлдэж, шүтлэгийн зан олдсон (Архангай. Хашаат)
үйл гүйцэтгэдэг байжээ.                          Эх сурвалж: https://mongoltoli.mn/

    Түрэгүүдийн үед холбогдох тахил тайлгын онгон, хүн чулуу, бичээст хөшөө,
уран барилгын холбогдолт дурсгалууд манай орны Хэнтийн уулсаас Алтайн их
уулсыг хүртлэх нутагт элбэг олддог боловч алдар цуутай хаад ноёдод зориулж
цогцлоосон хамгийн сүрлэг том онгоны байгууламжууд гагцхүү Монголын төв
нутгаар байрладаг. Тухайлбал, Архангай аймгийн Хашаат сумын нутаг Хөшөө
Цайдам хэмээх газарт буй Билгэ хааны (735) онгон, Культегины (732) онгон,
Өвөрхангай аймгийн Уянга сумын нутагт буй Онгийн голын дурсгал буюу Алп
Элетмишийн (731-732) онгон, Төв аймгийн Дэлгэрхаан сумын нутаг дахь Их
хөшөөтийн дурсгал буюу Кули-Чурын онгон (742-745), Налайхын орчимд буй
Тоньюкук сайдын онгон (720-иод он), Архангай аймгийн Хайрхан, Булганы
Баян-Агт сумдын зааг нутагт буй Шивээт Улаан (682-683) зэрэг нарийн зохион
байгуулалттай, олон хүн амьтны дүрс бүхий сүрлэг том дурсгалыг нэрлэж болох
юм.
    Түрэгийн соёлын хамгийн гайхамшигт ололт бол Орхон-Енисейн бичиг
хэмээн алдаршсан 38 үсэг бүхий авианы бичгийг зохион хэрэглэж, төр улсынхаа
түүхийг тэмдэглэн бичиж үлдээсэн явдал билээ. Гарал үүслийнх нь талаар
нэгдсэн санал байхгүй ч “орхон-енисейн бичиг” нь зөвхөн гаднаас бэлнээр
хуулбарлаж авсан бус, харин орон нутгийн хуучин уламжлалд тулгуурлан гарч
ирсэн нь тодорхой ажээ. Дорноговь аймгийн нутаг Чойроос олдсон нэгэн хүн
чулууны гэдсэн дээр бичсэн бичгийг хамгийн эртнийхэд (688-691 оны үе) тооцох
бөгөөд Монгол нутагт Орхон-Енисейн бичээсээр бичсэн их бага хэмжээний 50
гаруй бичээс олджээ.

                                        38
                             Монголын түүх, соёл, ёс заншил

                                   Түрэгийн тайлгын онгоны нэг бүрэлдэхүүн хэсэг
                                   болох хүн чулуун хөшөө нь тухайн үеийн хүмүүсийн
                                   төрх байдал, хувцас өмсгөл, эд хэрэглэл, гоёл чимэг,
                                   зэр зэвсгийн төрөл зүйл, тэдгээрийн онцлог зэргийг
                                   сэргээн тодруулж судлахад онцгой ач холбогдолтой
                                   эх сурвалж баримт төдийгүй тэр үеийн дүрслэх
                                   урлагийн хөгжил, гоо сайхны үзлийн хэмжээ
                                   төвшинг илтгэн харуулдаг байна. Монгол нутагт
                                   эдүгээ нийт 731 хүн чулуу илрүүлэн олж бүртгээд
                                   байгаагийн 628 нь түрэгийн үед холбогддог.
                                        Уйгур (745 - 840 он): Түрэгийн төр мөхсөний
                                   дараа түүний ор суурийг Уйгурууд эзэлж Монгол
                                   нутагт ноёрхлоо тогтоожээ. Уйгур нь мөн түрэгтэй
                                   угсаа нэг бөгөөд тэд өндөр дугуйтай тэрэг хэрэглэх
                                   учир өндөр тэрэгтэн (гаогюй) ч гэдэг байв. Эрт үеэс
                                   Хүннү, Сянби, Тоба, Жужан, Түрэг нартай айлсан
                                   оршиж тэдэнтэй байлдаж найрамдан, эрхшээлд нь
                                   орох зэргээр төрийн эрхийн төлөө тэмцсээр ирсэн
Зураг 1.24. Түрэгийн үеийн хүн
                                   төдийгүй 744 онд зонхилогч Пэйлог “Куль Билгэ”
чулуу
Тайлбар: Руни бичээс бүхий         хэмээх цолтой хаан болгон өргөмжилж Басмыл,
Чойрын хүн чулуу                   Карлук аймгуудтай хүч хавсран бослого гаргаснаар
(Говь-Сүмбэр. Чойр)
Эх сурвалж: https://mongoltoli.mn/ 745 онд Түрэгийн хаанчлалыг бүрмөсөн мөхөөжээ.
                                   746-747 онд уйгарууд холбоотнуудтайгаа байлдан
бут цохиж Басмылуудыг эрхшээлдээ оруулахад Карлукууд зугтан амь гарч
Долоон мөрөн, зүүн гарын нутаг шилжин суурьшсан байна.
     Пэйлог нас барахад түүний хүү
Моюнчур буюу Баянчур (747-759)
хаан ширээнд сууж “тэнгэрээс заяат
төр засагч мэдэлтэй хаан” хэмээн
алдаршсан ба тэр үед Уйгурууд
хүчирхэгийн            туйлд        хүрэв.
Моюнчур,           эцгийн        бодлогыг Зураг 1.25. Уйгурын үеийн хөшөөний бичээс
үргэлжлүүлэн умар зүгт Киргиз, Тайлбар: Моюн-Чурт зориулсан гэрэлт хөшөө
дорно зүгт Киданы эсрэг аян дайн (Булган.            Сайхан)
                                             Эх сурвалж: https://mongoltoli.mn/
хийв. Үүний үр дүнд газар нутгаа
тэлж, бусад улс оронтой эдийн засаг, соёлын харилцаа өрнүүлж хот суурин барьж
байв. 751 онд Орхоны хөндийд Балыклык (Хар балгас) гэдэг хот байгуулан улсын
нийслэл болгожээ. Моюнчурын үеийн үйл явдлыг “Сэлэнгийн чулуу” хэмээн
алдаршсан гэрэлт хөшөөний бичээст тэмдэглэжээ.

                                          39
                         Монголын түүх, соёл, ёс заншил

     Хятадын Тан улстай найрамдах замаар өмнө зүгээс учрах аюулыг сэрэмжилж
дорно, өрнө, умар тийш нутгаа тэлэх бодлого явуулж байсан ба Тан улстай
худалдаа хийж гэрээ байгуулан агт морь, торгоны наймаа хийж байхаар тогтжээ.
Эдийн засаг, соёл хөгжихийн хамт эзлэгдсэн аймгууд бослого гарган тэмцэж,
мөн ноёд түшмэдийн эрх мэдэл нэмэгдэхийн хирээр төрийн эрхийн төлөөх
тэмцэл ширүүсч байлаа. Моюнчурын дараа хаан суусан Идигань (759-779)-ийг
алж Дуньмохэ хаан ширээнд суув. Тэр хаан суухын тулд өмнөх хаадын төрөл
садан 2000 орчим хүнийг алсан байна. IX зууны эхээр, эзлэгдсэн аймаг угсаатны
эсэргүүцэл, язгууртны хоорондын тэмцэл зөрчлөөс болж Уйгур улс маш сулрав.
820 оны үеэс Енисейн Киргис аймаг удтал довтлон байлдсаны эцэст 840 онд
Уйгур улс мөхөж, киргисүүд нутгийг нь эзлэн авч нийслэл Балыклыкийг шатааж
эвдэн сүйтгэжээ. Уйгурын зарим нь тэдний эрхшээлд орж нөгөө хэсэг нь Дорнод
Туркестан Зүүн гарын нутагт шилжин шинэ улс байгуулан суусан байна.
     Уйгурууд эрт дээр үеэс нүүдлийн мал аж ахуй эрхлэн аж төрсөөр ирсэн
боловч сүүлдээ согд, хятад урчууд дархчуудын хүчийг ашиглан хот балгад олноор
барьж байгуулах болжээ. Уйгур улс дотоодын хүчин чадалд бүрэн тулгуурлаж
мал аж ахуйн бүтээгдэхүүнээ бүрэн ашиглан ихэд баяжиж хүчийг олж байсан
уламжлалтай. Улмаар хөрш улс орнуудтай харилцах болж худалдаа наймаа
хөгжүүлж байв. Уйгур улсын эр хүн нь цэрэг зэвсгийн эрдмийг сайтар эзэмшсэн,
дайнд хүчтэй баатар цэрэгт тооцогдож байв. Соёлын талаар тэд их ололт дэвшилд
хүрсэн ба тэдний үлдээсэн хот суурин болон бичиг үсгийн дурсгалт зүйл Монгол
нутагт их хэмжээтэй хадгалагдан үлджээ. Монгол хэл, монголын соёлын хөгжилд
уйгурын оруулсан нөлөө асар их юм. Ялангуяа монгол бичиг үсэг үүсч хөгжихөд
уйгур, согдын нөлөө тун их байжээ.
                                              Уйгурчууд хот балгад барьж
                                              суурьшин суух талаар бусад
                                              нүүдэлчдээс нэлээд онцлогтой
                                              байлаа. Тэд манихейн шашныг
                                              дэлгэрүүлж согдын гар урчуудын
                                              туслалцаатайгаар энэхүү шашны
                                              сүм дуганаа барьдаг байжээ.
                                              Уйгурын нийслэлийн туурь Хар
                                              балгас (Орду Балык) Архангай
Зураг 1.26. Уйгурын үеийн хотын туурь
                                              аймгийн Хотонт суманд, соёл,
Тайлбар: Хар балгас (Архангай. Хотонт)
Эх сурвалж: https://mongoltoli.mn/            шашны томоохон төвийн туурь
                                              Бийбулагийн балгас (Байбалык)
Булган аймгийн Хутаг-Өндөр суманд, хаан Моюнчурт зориулан босгосон тахилын
онгон болон Хөшөн талын онгон Булган аймгийн Сайхан суманд тус тус оршдог.
Мөн Уйгурын үеийн хоёр гараар хэвлийн өмнө сав барьсан, босоо дүрстэйгээс

                                      40
                           Монголын түүх, соёл, ёс заншил

гадна хоёр чихэвчийг нь дээш сөхсөн дүгрэг малгайтай, олон унжлага зүүлт бүхий
бүстэй дүрсэлдэг онцлог бүхий хүн чулууд Баян-Өлгий аймгийн Сагсай сум
(Битүүгийн хөшөө), Баян-Өлгий аймгийн Ногооннуур сумдад бий.
     Кыргыз (840 оны орчим): Уйгурыг мөхөөсөн енисейн Кыргызүүд Монгол
нутгийг эзлэн авсан боловч төдий л удаан суурьшин нутагласангүй. Тэдний аж
ахуй нь холимог шинж чанартай байсан ба тариа будаа тарьж боловсруулдаг
байв. Хагас суурьшмал нүүдлийн мал аж ахуй голлон эрхлэхийн сацуу агнуурын
аж ахуй, гар үйлдвэр хөгжсөн, алт, мөнгө, зэс, тугалгаар олон төрлийн хэрэгцээт
зүйл үйлддэг байжээ. Ваар савны үйлдвэр чухал ач холбогдолтой байв. Худалдаа
арилжаа хөгжиж гадагш харилцдаг байлаа.
     Гол шашин нь бөө мөргөл бөгөөд лус савдагийг тахиж бөөлөн тахилга
үйлдэж найрладаг байжээ. Тэд монгол нутагт удаан хугацаагаар ноёрхож
чадаагүй боловч тэдний оршин байсныг илтгэх зарим мэдээ баримт хадгалагдан
үлджээ. Тухайлбал, Монгол нутгийн хаана ч арвин тааралдах, их чулуу овоолж,
дүгрэг, дөрвөлжин хэлбэрээр чулуу тойруулан шигтгэж хүрээлсэн том булшуудыг
хиргисийн үүр буюу хиргисүүр гэж нэрлэж заншжээ. Улмаар Завхан аймгийн
Цэцэн-Уул сум, Дорноговь аймгийн Хатанбулаг сумын нутгаас Кыргызүүдэд
хамаарах дурсгалууд олджээ.
                                                   Кидан (907-1125 он): Монгол
                                                   нутгийн зарим хэсгийг эзлэн
                                                   оршиж байсан эртний улсуудын
                                                   нэг нь Кидан улс юм. Эртний
                                                   хятадын сурвалж бичигт кидан
                                                   нарыг хүннүгээс буюу дунхугаас
                                                   гаралтай гэдгээс өөр нарийн
                                                   тодорхой зүйл байхгүй. Түүнчлэн
                                                   кидан, монголчуудын хэл, зан
                                                   заншил нь онцын ялгаагүй гэж
                                                   үздэг байна. YII зууны үеэс
Зураг 1.27. Киданы үеийн дурсгал                   хүчирхэг болж, үе залгамжлан
Тайлбар: Ингэт толгойн хүн чулуу (Булган. Сэлэнгэ)
Эх сурвалж: https://mongoltoli.mn/                 захирах “Дахэ” хэмээх ноёлох
                                                   овогтой болсон боловч Түрэг,
Уйгурын харьяанд нь орж явжээ. 901 онд Киданы хаанаар Елюй овгийн Амбагянь
тодрон гарч эрх мэдлээ бэхжүүлэн хуучин найман аймгийг үндэс болгон
Киданчуудыг зохион байгуулжээ. 921 онд хууль цааз тогтоон түшмэдийн зэрэг
дэв бий болгож таван түмэн хүнтэй их цэрэг байгуулан, гадаад улс оронтой
харилцаа тогтоов. Дотооддоо цэрэг, засаг захиргааны шинэтгэл хийж гүйцээд
гадагш аян дайнд морджээ. Кыргыз улсыг довтолж, 924 онд Хэрлэнгээс урагш,
Алтайгаас зүүн тийшэх нутгийг эзлэн тэндхийн овог аймгуудыг гурван аймагт

                                        41
                           Монголын түүх, соёл, ёс заншил

хуваан захирч тэднийг “Зү-бү” гэж нэрлэжээ. Зү-бү нар адуу малаар алба барьж
харьяалагдан явсаар XI зууныг хүрчээ.
     Улсаа Их Ляо хэмээн нэрийдэж, 946 оноос Хятадын мужуудыг довтолж
Шар мөрний өмнөх газруудыг эзлэн авчээ. Кидан гүрэнд 55 аймаг улс багтсан
ба тэдгээрийг өмнөд замын 16 аймаг, умарт замын 28 аймаг, гадаад 8 аймаг гэж
хувааснаас гадна 5 нийслэл хот байгуулжээ. Ингээд зүүн хойш Солонгосыг
довтолж, баруун ба баруун хойш Уйгур, Тангуд зэргийг эзлэн захиргаандаа
оруулсан байна. Гэвч эзлэгдсэн олон аймаг босч тэмцсээр 1113 онд зүрчид аймаг
бослого гаргаж газар нутгаа чөлөөлөн Киданы зарим нутгийг ч эзэлж 1115 онд
Алтан улсыг байгуулжээ. 1118-1125 онд Алтан улс, Хятадын Сүн улстай хүч
нийлж Киданыг хоёр талаас нь хавсран довтолж 200 гаруй жил тогтсон Кидан
гүрнийг мөхөөн газар нутаг, хүн амын үндсэн хэсгийг эзлэн захирсан юм.
                                   Киданы нэг хэсэг нь Елюй Дашийн захиргаан
                                   дор баруун зүг зайлан явж хоёр замаар давшин
                                   Дорнод Туркестаныг дайлжээ. Ингээд Иран
                                   хүртэлх газар орныг байлдан эзлээд 1124 онд
                                   Елюй Даши биеэ Гүр хаанд өргөмжилж Чуй
                                   голын хавьд Хүсүн Орду гэдгийг барьж
                                   нийслэлжээ. Тэр улсыг Хятадын түүхэнд Баруун
                                   Ляо, араб, иран сударт Кара Китай (хар Кидан)
                                   гэдэг. Энэ улс Аму-Дарьяа Эрчис мөрний
                                   хооронд их газрыг эзлэн XIII зууныг хүртэл
                                   оршин тогтнож Дорнод Туркестан, Дундад
                                   Азийн түүхэнд их ул мөрөө үлдээжээ.
                                       Кидан нар нь анхнаасаа нүүдэлчин ард
Зураг 1.28. Киданы үеийн олдвор
Тайлбар: Дугуй цахирын хадны
                                   түмэн  байсан бөгөөд хожим Хятадыг эзлэн,
оршуулга (Баянхонгор. Баянцагаан) суурин газрын соёлын олон зүйлийг авч
Эх сурвалж: https://mongoltoli.mn/ хэрэглэжээ. Газар тариалан, гар урлал эрхлэхийн
зэрэгцээ ялам, хүр хорхой үржүүлэх талаар анхаарч байв. Кидан нарын бүтээсэн
хот балгад, сүм, чулуун гүүр зэрэг зүйлс манай үед хадгалагдан үлдсэн нь буй.
Төмөр хайлах, цутгах, сав суулга урлах эрдэм их дэлгэрч байв. Бичиг үсгийн соёл
ихэд хөгжиж, түүх шаштир зохиох, ном орчуулах ажил өрнөж байлаа. Уран зураг,
жүжиглэх, бүжиглэх урлаг дэлгэрчээ. Шатар тоглох, бөмбөг намнах тоглоомууд
байв.
     Тэд бөө мөргөлтөн учир тэнгэр, газрыг тахиж, хавар, намрын тахилга хийдэг
байжээ. Түүнчлэн бурханы шашин, даогийн болон күнзийн сургаал язгууртны
дунд ихэд дэлгэрчээ. Кидан хэл бичиг сургахаар Солонгосоос сурагчид ирүүлдэг
байв. Ийнхүү хоёр зуу гаруй жил тогтсон Кидан гүрэн, Төв Ази, Дундад Азийн
монгол, зүрчид угсаатны нийгэм соёлын хөгжилд их нөлөө үзүүлжээ.

                                        42
                         Монголын түүх, соёл, ёс заншил

    Монгол нутгаас Киданы үед холбогдох
дурсгалууд     бусад    үеийнхийг    бодвол
харьцангуй цөөн тоогоор олддог. Монгол
нутагт буй Кидан нарын холбогдолт
дурсгалаас хамгийн олон тоотой нь хот
балгадын үлдэц юм. Киданчуудын монгол
нутагт байгуулсан хотууд, урьд өмнө бусад
аймаг угсаатны байгуулсан хотоос илүү
бөгөөд арваад хот мэдэгдэж байна. Харин өөр
төрлийн дурсгал төдийлөн олддоггүй нь
Монгол нутаг Киданд эзлэн захирагдсан
хязгаар нутаг байсан тул үндсэн кидан хүн
ам төдийлөн суурьшин сууж байгаагүй,
харин нутгийн эзлэгдсэн уугуул хүн амыг
дарангуйлан захирах засаг захиргааны болон Зураг 1.29. Киданы үеийн суурин
дарангуй цэрэг суух хотуудыг байгуулж түр Тайлбар: Хэрлэн Барс хотын суварга
                                              (Дорнод. Цагаан-Овоо)
хугацаагаар ашиглаж байснаас шалтгаалжээ. Эх сурвалж: https://mongoltoli.mn/
Эдгээрээс Булган аймгийн Дашинчилэн
сумын нутагт байгаа Хатан хот буюу Чэнь-Жоу (Чин толгойн балгас), Талын
улаан гэдэг балгас, Хадаасан Хар бухын балгас, Хэнтий аймгийн Мөрөн сумын
нутаг дахь Зүүн ба Баруун хэрэм, Дорнод аймгийн Цагаан Овоо сумын нутаг
дахь Хэрлэн Барс хот зэргийг онцгойлон дурдаж болно.
    Кидан нарыг YIII зууны үеэс зураг бичигтэй болж хэрэг явдал тэмдэглэх
болсон гэж сурвалжид өгүүлсэн ба тэд их, бага хэмээх хоёр янзын бичиг зохион
хэрэглэсэн гэдэг. 920 онд Амбагяны ач хүү Лубугу, эрдэмтэн Тулюйбу хоёрын
хятад бичгээс үлгэрлэн зохиосныг “Их бичиг” гэдэг бол нэлээд хожуу үед уйгур
бичгийг үлгэрлэн шинэ бичиг зохиож хэрэглэсэнийг “бага бичиг” гэдэг. Х
зуунаас олон төрлийн утга зохиол хөгжиж шүлэг, магтаал, дуу их зохиох болжээ.
Замын тэмдэглэл бичих заншил нэлээд дэлгэрч “Морилон саатсаны тэмдэглэл”
зэрэг зохиол гарч байв.




                                      43
                        Монголын түүх, соёл, ёс заншил

                     Бүлгийн тулгуур ойлголтууд
•     Булш оршуулга
•     Бууц суурин
•     Дунд чулуун зэвсгийн үе (Мезолит)
•     Кидан (Хятан) гүрэн
•     Мал аж ахуй
•     Монголын түүхийн үечлэл
•     Нирун (Жужан) улс
•     Соёлт давхарга
•     Сяньби улс
•     Торгоны зам
•     Түүвэр олдвор
•     Түрэг улс
•     Түүхийн судлах зүйл
•     Түүхийн эх сурвалж
•     Уйгур улс
•     Хадны зураг
•     Хуучин чулуун зэвсгийн үе (Палеолит)
•     Хүннү гүрэн
•     Чулуун хөшөө
•     Шинэ чулуун зэвсгийн үе (Неолит)
•     Энх ургийн гэрээ

                  Дэлгэрүүлж унших ном зохиол
1.    Монгол Улсын түүх. I, II боть. УБ., 2003
2.    Монголын нууц товчоо. УБ., 1990
3.    Монголын эртний түүх. I-V боть. УБ., 2017.
4.    Наваан Д. Хүннүгийн өв соёл. УБ., 1999
5.    Сүхбаатар Г. Монголчуудын эртний өвөг (Хүннү нарын аж ахуй, нийгмийн
      байгуулал, соёл угсаа гарвал) УБ., 1980
6.    Сүхбаатар Г. Монгол Нирун улс. УБ., 1992
7.    Сэр-Оджав Н. Монголын эртний түүх. УБ., 1977
8.    Сэр-Оджав Н. Эртний Түрэгүүд. УБ., 1970
9.    Цэвээндорж Д. Монголын эртний урлагийн түүх. УБ., 1999.
10.   Цэвээндорж Д., Баяр Д ба бусад. Монголын археологи. УБ., 2000




                                     44
                           Монголын түүх, соёл, ёс заншил

                                  Хоёрдугаар бүлэг.
                 МОНГОЛЫН ДУНДАД ҮЕИЙН ТҮҮХ

                     2.1. МОНГОЛЫН НЭГДСЭН ТӨР
                     БАЙГУУЛАГДАХЫН ӨМНӨХ ҮЕ

     Монголчуудын угсаа гарал: Рашид-ад-Диний “Судрын чуулган”-д
тэмдэглэснээр Алунгоо эхийн тавдугаар хөвгүүн Боданчар мунхаг улсаа “Монгол”
хэмээн нэрлэж тэрээр “хан” цолтой байжээ. Боданчарыг зарим монгол сурвалж
бичгүүдэд “мон хан” хэмээн тэмдэглэсэн байна. Монголчуудын угсаа гаралд
холбогдох домгийн мэдээллийг “Эргүнэ-Кунгийн домог”-оос нилээд тодруулж
болно. Тус домогт өгүүлсэнээр язгуур монголчууд түрэг хэлтэн овог аймгуудад
цохигдон хүн амын олонхи нь алагдаж зөвхөн нохос, хиан (хиад) гэсэн хоёр
удмынхан үлдэж нутаг орноосоо дүрвэн зайлж, Эргүнэ-Кун хэмээх газарт хүрч
нуугдан нутаглажээ. Эргүнэ-Кун бол эргэн тойрон уул хад, ой модоор хүрээлэгдсэн
их л давчуухан бөглүү газар байснаар дүрслэгдсэн бөгөөд гаднаас хүн олж нэвтрэхэд
хэцүү ганцхан зөрөг замаар нэвтрэн ордог ажээ. Монголчууд ийм бөглүү газар
дөрвөн зуу гаруй жил нутаглан суухдаа хүн ам нь өсч, нукуз (нохос), урианхайд,
хонгирад, ихрэс, олхонуд, элжигин, арлут, сүлдэс, баяуд зэрэг олон овог үүссэн ба
тэдгээр овгуудыг ерөнхийд нь дарилгин монгол гэдэг байжээ.
                                         Тэрхүү Эргүнэ-Кунгаас гарч ирсэн
                                         дарилгин монголчуудын дотор хамгийн
                                         нэр нөлөөтэй нь чинос ясны Бүртэ
                                         (758-?) бөгөөд тэрээр монгол овогтон
                                         аймгийн холбооны удирдагч нь байсан
                                         ажээ. Бүртэ-чино-ын дараа түүний хүү
                                         Батачи (786-?) монголчуудыг захирсан
                                         зонхилогч болж “хан” цолтой болсон
                                         гэж үздэг. Энэ байдлаас үзэхэд язгуурын
Зураг 2.1. XI-XII зуунд хамаарах дурсгал монгол овог аймгийн дотор давхаргын
Тайлбар: Хавирган хэлбэртэй төмөр дөрөө
(Баянхонгор. Бөмбөгөр)                   ялгаа гүнзгийрч хаан тэргүүтэй овог
Эх сурвалж: http://nationalmuseum.mn/    аймгийн холбоо үүсэн бүрэлдсэн нь
улмаар төр улсын шинж төлөвийг олж байсны гэрч мөн. Тухайн үед Бүртэ-чино
ойн аймгийн Гоо Маралтай ураг холбосон нь бүх монголчуудын язгуур гарлыг
нэг үүсэлтэй гэдгийг илэрхийлж байна.
     Бүртэ-чино-ын захирч байсан монгол нутаг нь Онон мөрний эхэн, Бурхан
Халдунаас Онон, Хэрлэн, Туул гурван голын урсгал дагуу тэлэн өргөжиж байлаа.
Батачи ханы дараах монгол аймгийн зонхилогчид нь түүний шууд угсааны
Тамача, Хоричар Мэргэн, Уужим буурал, Саль Хачау, Ихнүдэн, Шинсочи, Харчу

                                        45
                           Монголын түүх, соёл, ёс заншил

нар байсан болно. Харчугийн хөвгүүн Боржигидай мэргэнээс монгол овог
аймгийн дотор тодорхой шинэ үе эхэлжээ. Боржигин овгийн Боржигидай мэргэн
бол язгуурын монгол аймгийн гол цөмийг бүрдүүлсэн дарилгин салбарын хиан
ястны ахлагч бөгөөд Хорь түмэдийн Монголжин Гоотой ураг холбосон нь тухайн
үеийн төв монголтойгоо бусад монголчуудаа нийлүүлэн холбоход чухал үүрэг
гүйцэтгэсэн байна. Тухайн үеийн гурван голын монголчууд олон овог аймаг
болон салбарлахын хэрээр аймгийн холбоо, их гэр бүлүүд бие даан тасран салж
тус бүрдээ тэргүүлэгч зонхилогчтой болон шинэ шинэ нутаг газар эзэмшиж,
овгийн байгуулал задарч, шинэ нийгмийн үр хөврөл боловсорч эхэлж байсан
байна. Энэ үеэс эсгий туургатан буюу хээр талын монголчууд, ойн иргэд буюу
хөвч тайгын овог аймаг гэдэг ялгарал ихээхэн эрчимжиж тэдгээрийн хоорондын
нийгмийн хөгжлийн хэр хэмжээ харилцан адилгүй байжээ.
    Боржигидай     мэргэнээс     хойш
Торголжин баяны хоёр хүүгийн нэг
болох Добу мэргэн Гурван гол, Бурхан
Халдун хавийн нутгийг эзэгнэн язгуур
монгол аймгийг захирч байгаад цэл
залуугаараа нас барснаар язгуур
монголын ханы суурь дарилгин
монголоос нирун монголд шилжсэн
юм. Нирун монгол гэдэг бол Добу Зураг 2.2. XIII-XIV зуунд хамаарах дурсгал
                                        Тайлбар: Гэр тэрэгний ширмээр цутгасан цөн
мэргэний гэргий Хорь түмэдийн Эх сурвалж: http://nationalmuseum.mn/
Алунгоогийн ариун нуруунаас гэрлээр
төрсөн тэнгэрийн хөвгүүдийн залгамж удам гэсэн утгатай юм. Нирунчуудыг
дотор нь Алунгоогоос Хабул хааныг хүртэлх үеийг нийтэд нь нирун; Хабул
хааны зургаан хөвгүүн, дүү нар, үр ач нарын үеэс Есүгэй баатар хүртэлхийг
нирун хиад; Есүгэй баатар Чингис хаан тэргүүтэн болон түүний хөвгүүдийн
удам угсааг хиад-боржигон хэмээн тус тус нэрлэдэг байжээ. Ийнхүү Монголчууд
дотроо угсаа гарлын хувьд дарлигин монгол, нирун монгол гэсэн хоёр томоохон
давхаргад хуваагджээ. Алунгоогийн нуруунаас төрсөн хэмээх гурван хөвгүүний
нэрээр хатагин, салжиуд, боржигин гурван гол овог үүссэн түүхтэй. Боданчар
бол боржигин овогтонг бий болгосон төдийгүй түүнээс үндэслэн 16 овог
салбарлан гарчээ.
    Монголчуудын угсаа гарлын тухай Хятадын эртний сурвалжуудад зарим
баримт мэдээ хадгалагдан үлдсэн байна. Тэдгээрт тулгуурлан тоймлож үзвэл,
Монгол угсаатан бүрэлдэхэд Хүннү, Сяньби, Жужан, Хятан зэрэг эртний монгол
угсааны олон овог аймаг оролцсон нь мадаггүй юм. Байгаль нуураас урагш
Ляодуны хойг хүртэлх өргөн уудам нутагт аж төрж байсан нүүдэлчин овог
аймгийн ихэнх нь монгол хэлээр ярилцаж байсан гэж үздэг. Эдгээрийн дээдсийг

                                        46
                          Монголын түүх, соёл, ёс заншил

нийтэд нь эртний сурвалж бичигт Дорнод Ху гэж нэрлэдэг бөгөөд тэднээс
гаралтай сяньби нарыг шивэй аймгуудын дээдэс хэмээн үздэг. Шивэй гэж
нэрлэгдэж байсан тэдгээр олон угсааны овог аймаг дотор монгол Шивэй гэдэг
аймаг байжээ. Монголчуудын угсаа гарлын тухай аман болон бичгийн сурвалж
дахь үйл явдал нь энэхүү шивэй нарын оршин суусан нутагт болсон нь тодорхой
учраас шивэй нарыг монгол угсаатны гарал үүсэлтэй нягт холбон үздэг байна.
Шивэй нарын нэр XII зууны үеэс түүхэнд тэмдэглэгдэхээ больсон нь ерөнхий нэг
нэрийн дор явдаг олон янзын аймгууд өөр өөрсдийн нэрээр нэрлэгдэх болсноос
шалтгаалан аяндаа гээгджээ.
     Монгол шивэйн нутаг нь Онон, Эргүнэ
мөрөн хоёрын хооронд байсан болохыг
Эргүнэ-Кунгийн тухай түүхийн домог
болон хятадын сурвалжийн мэдээтэй
уялдуулан дүгнээд тэднийг монголчуудын
элэнц дээдэс мөн болохыг санал нэгтэй
зөвшөөрөн хүлээх болжээ. VII-VIII зууны
үеэс хятад сурвалжид монголчуудыг
                                             Зураг 2.3. Монгол шивэй нарын нутаг
“мэнгу”, “мэнва”, “мэн-гу-ли” гэх мэт дүрс Тайлбар: Онон мөрний сав газар
үсгээр тэмдэглэж иржээ. Гэхдээ эдгээр Эх сурвалж: https://ikon.mn/
монгол аймгууд тус үеийг хүртэл хэрхэн амьдарч, ямар улс аймагт харъяалж
явсан нь түүхэнд их балархай байдаг. Харин VIII зууны дунд үеэс монгол аймгууд
нь олон удаа салж нийлж, заримдаа нутаг сэлэн хол нүүдэллэх, дахин буцаж ирэх
гэх мэтээр энд тэнд тархан нутаглаж байсан байна. Монгол аймгуудын гол хэсэг
нь IX зууны үед нутаг сэлгэн хойшлон нутаглаад, Хятан улсын (907-1125) үед
Онон, Хэрлэн, Туул гурван голын эх Хэнтийн (Бурхан Халдун) уулс болон дээрхи
гурван голын эрэг хавийг дагаж нутаглах болжээ. “Мэнгу” хэмээх гол монгол
аймгуудыг Онон, Хэрлэнд нутаглах болсон үеэс тэднийг бусад монгол аймгуудтай
хольж хутгахгүйн тул монгол түүхчид Онон, Хэрлэнгийн монголчууд гэж ялган
томъёолж бичих болжээ.
     “Монгол” хэмээх нэрийг нутаг ус, угсаа гарвал, бэлгэдэл, шашин
шүтлэг, нийгэм-түүхийн үйл явцын өвөрмөц үзэгдэл болох үүднээс нь янз
бүрээр тайлбарлаж ирсэн байна. Ер нь аливаа угсаатан үндэстэн бүрэлдэн
тогтох хөгжлийн явцад ихэвчлэн өөрсдөө юм уу, эсвэл хөрш улс нь тэднийг
нэрийдсэнээр ямар нэгэн тогтсон нэртэй болдог билээ. Тэрхүү нэр нь аман
болон бичмэл түүхнээ тэмдэглэгдэж хоцрох эсэх нь тэр нэрийг зүүгсэд тухайн
цаг үедээ нийгмийн түүхэн хэрэг явдалд аль хир үүрэг гүйцэтгэж байсантай
шууд холбоотой байдаг. Энэхүү жишиг ёсоор “Монгол” гэдэг нэр юутай ч атугай
III зууны үед анх хятад сурвалжид тэмдэглэгдсэн бөгөөд тэрхүү дүрс үсгийн
ерөнхий утга нь “хуучин бүдүүлэгчүүд” буюу “хэдийнээс мунгинагсад” гэсэн

                                       47
                            Монголын түүх, соёл, ёс заншил

утгатай нь өөрсдийгөө ертөнцийн төв “дундад” орших үндэстэн хэмээх хятад
төвт үзлийн үүднээс тайлбарлагдана.
                                                   “Монгол” хэмээх нэрийн талаар
                                                   олон янзын тайлбар бий боловч
                                                   тэдгээрээс харьцангуй олонхийн
                                                   дэмжлэгийг хүлээсэн а/ нутаг
                                                   усны нэр (“монгол” гэх уул,
                                                   эсвэл “мон” нэртэй уул, гол
                                                   байсан гэх үзэл), б/ овог аймгийн
                                                   нэр (“Мон” нэртэй гол аймаг
Зураг 2.4. XI-XII зуунд хамаарах дурсгал
Тайлбар: Хоромсого, нум сум (Баянхонгор. Бөмбөгөр) байсан гэх үзэл), в/ шашин
Эх сурвалж: http://nationalmuseum.mn/              шүтлэгээс гаралтай (“мөнх гал”,
“мөнх тэнгэр”, “мөнх-тэнгэр-гал” зэрэг үгээс үүссэн хэмээн тайлбарладаг үзэл),
г/ нийгэм-түүхийн үзэгдэлтэй холбосон тайлбарууд байдаг. Эдгээрээс сүүлийн
хувилбар нь “Монгол” нэрийн гарал үүслийг шинжлэх ухааны онол, арга зүйн
үндсэн дээр авч үзээд түүхэн он цаг, үгийн утга санаа, дуудлагыг бусад хэлний
үгс болон тухайн үед Монгол нутагт оршин тогтнож байсан Нирун улсын нэртэй
уялдуулан оновчтой тайлбарласан юм. Энэхүү тайлбараар Тобагийн цэрэгт
олзлогдон ирсэн жаал хүүг төрөлх аймгийнх нь нэрээр “Мугулюй” гэж нэрлэх
болсон бөгөөд тэр хүү нь хожим Нирун улсыг үндэслэжээ. Энэ дуудлагаас
үндэслэн “монгол” гэдэг нэрийн хятад сурвалжийн олон янзын бичлэг, дуудлага
бий болсон төдийгүй утга агуулгын хувьд Перс сурвалж дахь “монгол” нэрийн
утгатай тохирч байгаа ажээ. Эдгээрээс гадна цөөнгүй олон хувилбараар “Монгол”
хэмээх нэрийг тайлбарлах оролдлого хийгдсэн байдгийг тэмдэглэх нь зүйтэй
боловч бүхэлд нь дүгнэж үзвэл, тус нэр нь эртнээс нааш Монгол нутагт оршин
амьдарч ирсэн овог аймгуудын нутаг ус, ахуй амьдрал, нийгэм-түүхийн олон
хүчин зүйлийн явцад бүрэлдэн тогтсон байна.
     Монголчуудын аймгийн холбоо: Монгол аймгууд маш өргөн уудам газарт
нутаглаж байсан ч Онон, Хэрлэн, Туул гурван голын сав газар бол монгол
туургатны өлгий нутгийн төв хүйс нь байсан юм. Энэхүү нутагт VIII-IX зууны
үеэс монголчуудын дунд аймгийн холбоо байгуулагдан эхэлж, улмаар улсын шинж
төлөв бүхий төрийн нэгтгэл бий болжээ. Ингэснээр Онон, Хэрлэнгийн монгол
аймгууд түүхийн тавцанд тэргүүлэх байрыг эзэлж, Монголын нэгдсэн улсыг эмхлэн
байгуулах цөм мөхлөгийг бүрдүүлсэн юм. Тэр цагаас язгуурын монгол болон
монголжуу аймгууд гэсэн ангилал үүсчээ. Язгуурын монгол гэдэг нь дарилгин,
нирунаас салбарласан монголчууд бөгөөд нирун монголын бүрэлдэхүүнд багтах
хиад боржигин аймаг нь Онон мөрний эх, Бурхан Халдун уулын хормойд, тайчууд
аймаг нь Онон мөрний дунд урсгалаар, жадран аймаг нь Онон мөрний доод урсгал
болон Эргүнэ мөрөн хавиар нутаглаж байв. Дарилгин монголын бүрэлдэхүүнд

                                         48
                            Монголын түүх, соёл, ёс заншил

багтах урианхай аймаг нь Бурхан Халдуны хавиар нутаглаж байсан бол ихэрэс,
горлос, олохнууд, харангууд, элжигин зэрэг бага аймгуудыг багтаасан хонгирад
аймаг нь өмнө талаараа Хятадтай хаяалан амьдарч байв.
    X зууны эцсээр Боданчар (970-?) монгол аймгуудын дийлэнхийг зарим
тархай бутархай иргэдийн хамтаар нэгтгэн захирснаар монголчууд нь аймгийн
холбоонд орж нэгдсэн байжээ. Юутай ч тус бүтцээрээ XI зууны үед “Монгол
улс” хэмээн Кидан нарт тэмдэглэгдсэн төдийгүй татар, найман, хэрэйд зэрэг
бусад монгол аймаг, улсуудтай холбоо хэлхээтэй байснаас гадна Хятад, Төвөд,
Дундад Азийн улсуудтай харилцаж худалдаа наймаа хийдэг болжээ. Түүнтэй
уялдан гap урчууд монгол нутагт ирж хан, баатар зэрэг нөлөө бүхий хүмүүсийн
гэр өргөөний дэргэд суурьшин амьдардаг байлаа. Кидан гүрэнтэй эдийн засаг,
улс төрийн харилцаагаа улам нягтруулж байсан байна. Энэ үед Хайду (1035-?),
Байшинхор (1052-?), Тумбинай сэцэн (1069-?) нар тэргүүлж монгол аймгуудын
холбоог төр улсын хэлбэрт улам бүр оруулж иржээ.
    Хамаг Монгол: 1130 онд Тумбинай сэцний ахмад хүү Хабул (1101-
1148) гол гурван аймгийн ихэс ноёдын хуралдайгаар Хамаг монголын хаанд
өргөмжлөгдсөн байна. Хамаг монголын нутаг дэвсгэр нь Байгаль нуураас нааш,
Хангайн нурууны хоёр тал, Орхон гол, Онон мөрөн, Туул гол, Халх голын хоёр
хөвөө, Хөлөн нуур, Буйр нуур, Бурхан Халдун уулыг хамарсан байжээ. Чухам
ингэж төрийн хаантай, төрийн хуралдайтай Хамаг монгол улс байгуулагдсан нь
цааш цаашдаа монголчууд бүгдээрээ нэгдэн нийлж хүчирхэг Монголын нэгдсэн
төр байгуулагдах суурь тавигдсан юм. Хамаг монголчууд дотроо төв, баруун,
зүүн хэсэгт хуваагдаж, тэдгээрийг тус бүр нэгэн сурвалжтан мэдэн захирч байсан
хэдий ч ерөнхийдөө Хабулын хүчтэй засаглал ноёрхсоор байжээ.
    Хамаг Монголчууд нь
1135 оныг хүртэл Зүрчидийн
Алтан улстай найрамдалт
харилцаа тогтоож байсан
боловч Алтан улс Хамаг
Монголыг цэрэг зэвсгийн
хүчээр шууд эзлэн авахыг
эрмэлзэх болжээ. Хамаг
монголчууд Хабул хааны үед Зураг 2.5. XII зууны үеийн байдлыг харуулсан газрын зураг
нилээд хүчирхэгжиж 1139, Тайлбар: Монгол овог аймгуудын байршил
                               Эх сурвалж: https://mn.wikipedia.org/
1146 онуудад Алтан улсын
их цэргийг бут цохисноор 1147 онд найрамдлын гэрээ байгуулагдахад 27 цайзыг
Хамаг Монголд шилжүүлэн өгөхийн зэрэгцээгээр жил бүр үхэр, хонь, амуугаар
алба төлөх болсон нь Хамаг Монголын сүр хүчин ихэд дээшилж хүчирхэг Алтан
улстай эн зэрэгцэхүйц болж ирснийг харуулж байна. Зүрчидийн Алтан улсын

                                         49
                           Монголын түүх, соёл, ёс заншил

зүгээс “монголын эсрэг цэргээр довтлон цохих”, “монголчуудыг монголоор нь
цохиулах”, идэрчүүдийг хороох”, “ихэс дээдсийг нь модон илжгэнд хадаж
цаазлах”, “Хамаг монгол улсыг улс гэж, хааныг нь хаан гэж үл хүлээн зөвшөөрөх”
зэрэг бодлого явуулж харъяалалдаа байлгахыг оролдсоор байсан ч өмнө талд нь
хятадын Сүн улс гэдэг улс хүчирхэгжин тогтож байсан тул Хамаг монголчуудтай
найрсаг харилцаа тогтоохыг эрмэлзэхээс өөр аргагүй байсан юм.
                                           Хабул хааны дотооддоо гүйцэтгэсэн гол
                                           гавъяа бол улсыг байгуулсан, ихэс
                                           дээдсийн хуралдайг хуруулан хаан
                                           сонгож, боржигины угсаа залгамжлалыг
                                           бий болгосон явдал юм. Тэрээр нас
                                           барахдаа хаан ширээгээ долоон
                                           хөвгүүнийхээ нэгэнд бус тайчууд
                                           овгийн Сэнгүм Билэгийн хөвгүүн
                                           Амбагайд (?-1155) өгөхийг гэрээсэлсэн
                                           ажээ. Үүгээрээ тэрээр эгзэгтэй цаг
                                           мөчид Хамаг монголын дотоод эв
                                           нэгдлийг хамгаалахыг урьдал болгохоос
Зураг 2.6. XIII-XIV зуунд хамаарах дурсгал гадна цэрэг эрийн хүчин чадал сайтай,
Тайлбар: Шонх Таван Толгойн хүн чулуу      олон хүн амтай тайчууд аймгийг Хамаг
(Дорнод.Халхгол)
Эх сурвалж: https://mongoltoli.mn/
                                           монголын тулгуур хүч болгон ашиглах
                                           зорилготой байлаа.
     Тэрхүү бодлогыг ухаарсан Амбагай хаан суумагцаа Тайчууд аймгийг Хамаг
монголын тэргүүлэх аймаг болгосон боловч Хамаг монголын гол аймгуудын
дотор хагарал гарч эхэлжээ. Ийнхүү Хабул хааны хүүхдүүд, Амбагай хааны
талтай зөрчилдөж, хаан ширээ булаацалдах аяс орсныг Зүрчидийн Алтан улс
овжин ашиглахын зэрэгцээ хэзээнээс боржигин овогтонтой өш өвөртөлж ирсэн
татарчуудыг монголын эсрэг ашиглах нь улам ихсэв. Чухам ингэж татарчуудаар
дамжуулан, Амбагай хаан болон түүний үр садыг барьж авч хороох, Татар, Хамаг
монголын хооронд дайтуулж хүчийг нь сулруулах, улмаар өргөн цар хүрээтэй
довтолгоог үргэлжлүүлэх, олзолсон хүмүүс дотроос эрчүүдийг нь үлдээхгүй хороох,
тэр ч байтугай айлд төрсөн эрэгтэй хүүхдийг хүртэл олж хороох зэрэг нэн харгис
үйлдэл явуулж эхэлжээ. Амбагай хааны богинохон хаанчлалын үед Хамаг монгол
улсын засаг захиргааны зохион байгуулалтад зарим нэг өөрчлөлт гарч “тайш” гэдэг
цэргийн хэргийг эрхэлсэн хааны удаах тушаалыг бий болгожээ. Амбагайн үед улсын
тайш нь түүний дунд хөвгүүн Хадаан байв. Амбагай хаан татарын хүчийг Алтан
улсаас салган, нааш нь татах арга ухаан удаа дараа сүвэгчилсэн боловч бүтсэнгүйгээр
үл барам Хабул хааны ахмад хүү Охинбархаг болон Амбагай хаан өөрөө ч татаруудад
баригдан хятадын Алтан улсад хүргэгдэн цаазлагджээ.

                                        50
                          Монголын түүх, соёл, ёс заншил

    Хамаг монголын гурав дахь хаан ширээг Хотула залгамжлав. Хотула хааны
үед Хамаг монгол улсын бүрэлдэхүүнд дарлигин хэмээх “өтөг боол” 16 аймаг,
нирун хэмээх “алтан ураг” 16 аймаг, жалайр хэмээх “онгу боол” 10 аймаг,
тайчууд хэмээх олон аймаг бүхий том холбоо болон хүчирхэгжжээ. Хотула хаан
суусан цагаасаа эхлэн татарыг дарахыг хамгийн тэргүүний зорилгоо болгосон ч
Хамаг монгол, Татарын хооронд үргэлжилсэн 70 жилийн тэмцэл тулалдаан 1202
онд Чингис хаан татарыг бүрмөсөн байлдан дагуулснаар л дуусгавар болсон
билээ. Хамаг монгол улс Хотула хааны үед төв, баруун, зүүн гэж гурван хэсэгт
хуваагдсан байжээ. Баруун гарыг Хотула, зүүн гарыг Аригчинэ, төв хэсгийг
Хадаан тайш тус тус захирч байжээ. Хамаг монголд Хуралдай гэдэг зөвлөл
байсан байна. Хуралдайд хаан, тайш, сэцэд зэрэг төр, цэргийн ноёд оролцож гол
төлөв байлдах найрамдах асуудал хэлэлцэнэ.
    Хотула хааны дараа Есүхэй (?-1171) баатар Хамаг монголын “хаан” хэмээн
албан ёсоор өргөмжлөгдөөгүй боловч тэрээр Хамаг монгол улсын төрийг
залгамжлан барив.
    Татарын ханлиг: Татарчууд бол монголын өргөн уудам тал нутгаар мал
маллан бас бага сага тариалан эрхлэн амьдарч байсан эртний нэгэн аймаг юм.
Татарын нутаг дэвсгэр харьцангуй уудам, хүн ам олон, аж ахуй нь сүрхий хөгжсөн
байсан учир нэгэн үедээ нэлээд хүчирхэг аймаг байв. Тэдний нэр 732 онд босгосон
түрэгийн Культегиний хөшөөний бичээсэнд анх удаа тэмдэглэгдэн үлджээ.
    Татар аймгуудын дунд тутукулиут аймаг хамгийн нэр хүндтэй нь байжээ. Энэ
нь татарын дунд ноёлох аймаг бас товойн гарч байсны гэрч бөгөөд X зууны үеэс
ханлиг (хан бүхий аймгийн том холбоо) тогтож эхэлсэн. Татарууд Кидан болон
Алтан улсуудын хараат болж байснаас гадна 1135-1136 оны үед Хамаг монгол,
Алтан хоёр улсын харилцаа хурцадсан цагаас хойш Алтан улсын түлхээсээр
монголчуудтай эвдрэлцэж эхэлсэн байна.
    XII зууны хоёрдугаар хагасын эхэнд татарууд засаг захиргааны талаар
бутархай болсон байсан ч Алтан улсыг эсэргүүцэх, монголчуудыг довтлох,
монголчуудын довтолгоог эсэргүүцэх зэрэг дайн тэмцлийн үед түр нэгдэж
байв. Монгол татарын зөрчил тэмцэл нь зөвхөн овог аймгийн өшөө атаархлын
илэрхийлэл төдийгүй эдийн засаг, улс төрийн учир шалтгаантай байсан.
Тухайлбал, Татарын Хөлөн, Буйр хоёр нуур орчмын нутаг нь мал адуулан өсгөхөд
маш зохистой бэлчээртэй тул түүнийг монголчууд эзлэхийн төлөө эрмэлзлээс
тэмцэл тулааны нэлээд хэсэг нь үүссэн гэж үздэг.
    Татарууд Алтан улсын харъяалалд байхдаа Хянган давааны хил хязгаарыг
сахиж байв. Татарчууд Хамаг монгол улс, Хэрэйд, Найман шиг нэгдмэл хүчирхэг
ханлиг, холбоо болж хараахан чадахгүй тархай бутархайдуу байсан ч монголын
нэгэн хүчирхэг аймаг байсаар иржээ.
    Хэрэйдийн ханлиг: XIII зуунаас өмнө 8 аймгаас бүрэлдэж байсан монголчуудын

                                       51
                          Монголын түүх, соёл, ёс заншил

нэгэн салбар байсан бөгөөд Завхан, Туул, Сэлэнгэ голууд болон элсэн говийн хойд
хэсгээр нутаглаж баруун талаараа Наймантай, хойд талаараа Мэргидтэй, зүүн
талаараа төв монголчуудтай, өмнөд талаараа тангудын Ся улстай хиллэж байлаа.
XI-XII зууны үеэр Хэрэйдийн ханлиг нь хүчтэй болж, бараг бие даасан жижиг улс
мэт болжээ. Хэрэйдийн түүхэнд нэр нь үлдсэн хамгийн эртний хан бол XII зууны
эхэн үеийн Маркус буюруг хан юм. Түүнийг Татарууд гэнэдүүлэн барьж, Алтан
улсад хүргүүлэн модон илжигт хадаж амийг нь хороосон ажээ. Удаах хан Сарыкын
төр барих үед Хэрэйдүүд Татарын мэдэлд түр орсон ч дахин тусгаарлан бие дааж,
XII зууны дунд үе хүрэхэд Маркусын ууган хүү Куржакуз захирах болсон байна.
     Тухайн үед Хэрэйдийн дотор хан хөвүүдийн эрх мэдэл ахиж, бие биеэс
тэргүүлэн гарахыг оролдох болсон байна. Куржакузын нас барсны дараа Тоорил
хан ширээг эзэлсэн боловч олон талын эсэргүүцэлтэй тулгарч, хэсэг хугацаанд
хүчин мөхөсдөн зугатаж монголын Есүхэй баатарт ирэн анд бололцож,
хамтын хүчээр дахин хан ширээг эзэлсэн байна. Хэрэйдийн ханлиг XII зууны
хоёрдугаар хагаст дотооддоо төрийн тэмцэлтэй тархай бутархай байснаас гадна
хөрш Найманы ханлиг, Тангудын Ся улс, Хар Хятан улсын уулга довтолгоонд ч
өртсөөр байсан байна. Энэ нь Хэрэйд аймгийн холбооны дотоод зөрчлийг улам
гүнзгийрүүлж доройтуулахад хүргэсэн байна.
     Гурван мэргид: Орхон мөрний адаг Сэлэнгэ мөрний дундуур нутаглаж байв.
Мэргидүүд голдуу мал аж ахуй эрхлэхийн зэрэгцээ бага зэрэг тариалан эрхэлдэг
байсан бололтой. Мэргидүүд ханлиг байгуулж гурван гарт хуваагдаж байгаад
хожим задрахдаа гурван хэсэг болон салбарласан ч XII зууны эцсээр тэднийг
Тудур-Билгэ чигин толгойлсон хүн ам олонтой, дайчин эрэлхэг цэргүүдтэй удуйд-
мэргид нь тэргүүлж байжээ. Мэргид, Төв монгол хоёр эрт үеэс найртай явсан ч
XII зууны дунд үеэс муудаж эвдрэлцсэн түүхтэй. Хоорондын байлдаанд Хамаг
монголчууд ялж Тудур- Билгэ чигинийг хөнөөхөд хүү Тогтоа залгамжилсан
байна. Гурван мэргид XIII зууны эхэн хүртэл бие даасан байдлаар байсан байна.
     Онгуд: Онгуд нар олон хүн амтай, Хятадын Алтан улсын үед Цагаан хэрмийн
дагуу нутаглаж хэрмийн нэгэн хэсэг боомтыг манаж байх албыг хааж байсан тул
XII зууны эхэн үед тэднийг Алтан улсын цэргийн тоонд оролцуулж байв. XII
зууны үед Бинуй болон Алакуш-тэгин ноён захирч байжээ. Онгуд нар монголын
бусад аймагтай харилцаа холбоотой байж, голдуу мал аж ахуй эрхлэхийн зэрэгцээ
газар тариалан эрхэлдэг байжээ.
     Баяд буюу Баягуд: Тус аймгийн нэр 606 онд түүхэнд анх тэмдэглэгдсэн. VI-
VIII зууны үед Баядууд Хөлөн, Буйр нуур хавиар нутаглаж байхдаа агт морьд
сайтай, төмөрлөг эдлэл сайн боловсруулдаг байсан гэдэг. VIII-X зуунд баяд нь
олон салбартай, хүн ам олонтой байсан боловч нэгдмэл байдалд хараахан хүрч
чадаагүй байжээ. X-XII зууны үед Сэлэнгэ, Туул голоос Эргүнэ мөрөн, Цагаан
хэрэм хүртэл тархан нутаглажээ.

                                       52
                          Монголын түүх, соёл, ёс заншил

    Ойрад: Эртнээс Енисей мөрний эх хавиар нутагшин сууж байсан томоохон
аймгийн холбоо юм. Ойрад аймгууд эрт цагт хүн ам олонтой, жинхэнэ ойн иргэд
байж ан агнаж, загас барин амьдарч байгаад аажмаар ой тайгаас гарч баруун
тийш Алтайн уулсад нутаглах болсон үеэс мал аж ахуй эрхлэх болжээ.
    Хонгирад: Анх Кидан улсын үед түүхэнд тэмдэглэгдсэн бөгөөд дөрвөн
овгоос бүрэлдэж явжээ. Тэд XII зууны эхэнд Цагаан хэрмээс хойш нутаглаж
байгаад 1170-аад оноос Халх голоор нутаглах болсон. Хонгирад өөрсдийгөө
бусдын нутгийг булаан тэмцэлддэггүй, хацар гоо хатадтай, өнгө сайн охидтой
гэж сайрхдаг байжээ.
    Урианхай: Урианхай аймаг маш эртний түүхтэй бөгөөд X-XIII зууны үед
Бурхан Халдун хавийн буюу талын урианхай, Байгаль нуур, Баргужин төхөм
хавиар нутагтай ойн урианхай гэж ангилан ялгаж байжээ. Ойн урианхай нар аж
амьдралаа ан хийж, загас барьж залгуулж байсан.
    Барга аймаг: Барга (Баргуд) аймагт хори, тулас, түмэдүүд багтаж байжээ.
Тэд хол зайдуу байсан учраас монголын Төвөд болсон нийгмийн аливаа үйл
хэрэгт татагдан орох нь ховор байлаа. Түмэд аймаг салбарлан гарч Баргужин-
Төхөмд ойролцоо нутагтай байжээ. Түмэд маш дайчин эрэлхэг тул тэднийг цэрэг
сайтай гэж түүхэнд тэмдэглэсэн байна. Баргуд аймгуудын нийгмийн хөгжил нь
ойн урианхайдаас арай доогуур булгачин, хэрэмчин аймгуудаас арай дээгүүр
шатанд байсан гэж таамагладаг.
    Ойн иргэд: Кыргыз аймгуудтай зах нийлэн ой тайгад байнга оршин суугчдыг
ойн иргэд гэх бөгөөд XII зууны үе гэхэд ой тайга бүхий газар буюу ой тайга
завсардсан нутагт угаас нутагшин суусан урасуд, тэлэгүд, куштеми зэрэг аймгууд
жинхэнэ ойн иргэд байлаа. Түүнээс гадна хожим тэнд очиж идээшил олсон
аймгуудыг мөн ойн иргэд гэж байжээ. Нийгмийн байдал, аж ахуйн тухай мэдээ
байхгүй ч монгол аймгуудтай нягт холбоотой байжээ. Ойн иргэдэд холбогдож
болох булгачин, хэрэмчин аймгууд Баргужин-Төхөмд, загасчин, хэрэмчин,
гөрөөчин хэсэг бүлэг иргэд Хилга мөрөнд XII зууны сүүлчээр нутаглаж байжээ.
    Найманы ханлиг: Найман нар VIII зууны үеэс Хангай, Алтайн уулсын
завсарт буюу баруун тийш Зайсан нуур, зүүн тийш Хар Хорум уулын хооронд
нутаглаж байв. Нэрийн хувьд 8 аймагтай гэсэн тооны нэрээс үүсч, Түүхэнд
анх 750-иад онд дурдагдсан ч XI зууны эхнээс л “найман” гэдэг монгол нэрээр
тэмдэглэгдэх болжээ. XI-XII зууны үед Найман нь овгийн цусан барилдлагаараа
биш, харин газар нутгийн хамаарлаараа нэгдсэн зохион байгуулалтыг бий
болгосон байна. XII зууны дунд үед Наркыш-Даян, Инанч-Билгэ нар тэргүүлж
байсан ч дотооддоо нэгдэл муутай байснаас ах дүү Таян, Буйруг нар улсаа хоёр
хуваан захирах болжээ. Найман аймаг нь Уйгар, Дундад Азийн худалдаачидтай
худалдааны өргөн харилцаатай байсан ба Чингис хаан монгол аймгуудыг нэгтгэх
үед хамгийн соёлжсон, бичиг үсэгтэй нь байжээ.

                                       53
                            Монголын түүх, соёл, ёс заншил

        2.2. ИХ МОНГОЛ УЛС, МОНГОЛЫН ЭЗЭНТ ГҮРНИЙ ҮЕ

    Хамаг Монгол улсыг сэргээсэн нь: Хамаг монгол улс Хотула хааны дараагаар
доройтож эрх булаалдах нь ихэссэн боловч тэдгээрийн дотор Есүхэй баатар
голлох үүрэгтэй байсан билээ. Гэвч тэрээр хүү Тэмүжинг (1162-1227) 9 настай
байхад Татарын ноёдод хорлогдон нас бармагц түүний захиргаанд байсан овог
аймгууд нь тайчууд аймагг даган оржээ. Тэмүжин өсөж торнихын хэрээр зориг
самбаатай гэж олны дунд нэрд гарч эхлэхэд тайчуудын ноёд түүнийг Хамаг
монголын хаан ширээг булаах этгээд болж магадгүй гэж үзэж Тэмүжинийг
баривчлан аваачсан боловч оргон гарчээ. Ингээд найдвартай нөхдийг элсүүлэн
бутарсан улсаа нэгтгэхийг эрмэлзсэн ч дан өөрийн хүчээр гүйцэтгэж дийлэхгүй
байсан тул эцгийн анд хэрэйдийн ван Тоорилыг түшиглэх болжээ. Тэмүжин, хатан
Бөртийг буулгаж ирсний дараа хадам эхийн охиндоо өмсгөл болгон өгсөн хар
булган дахыг Тоорил ханд бэлэг болгон өргөж, аймаг улсыг хураан цуглуулахад
дэмжлэг үзүүлэхийг хүссэн байна. Хэрэйдийн хан бэлгийг хүлээн аваад хагацсан
улс, бутарсан аймгийг цуглуулж өгөхийг амалснаас гадна Тэмүжин багын анд
Хамаг монголын ноёдын дотор ихээхэн нөлөөтэй жадран овгийн Жамуха сэцэн
ноёнтой харилцаа тогтоожээ.
    Тэмүжин, Тоорил, Жамуха гурав хүч нэгдэж
1185 онд Гурван мэргидийг цохиж, хүн, малыг нь
олзлон тэгш хуваан авсан боловч Тэмүжин Жамуха
хоёрын дунд хагарал гарчээ. Тэр хоёр аль аль нь
Хамаг монголын хаан ширээг эзлэхийг хүссэн
бөгөөд мэргидийг ялсны дараа Тэмүжиний нэр нь
түргэн алдаршихад Жамухын сэтгэл түгших
болсон бол Тэмүжин ч эцгийн анд Тоорил хан,
өөрийн анд Жамухын хүчээр сэргэн хөл дээрээ
босмогц зөвхөн эцгийн захирч байсан хуучин овог
аймгуудыг цуглуулан хураах төдийгөөр сэтгэл
                                                  Зураг 2.7. XII-XV зуунд
ханахгүй, харин Хамаг монголын хаан ширээг хамаарах дурсгал
эрмэлзсэн тэмүүлэлд нь тухайн үеийн хамгийн Тайлбар: Хүрэл тамга
нөлөөтэй ноёдыг дэргэдээ хураасан Жамуха саад (Өвөрхангай.       Хархорин)
                                                  Эх сурвалж: https://mongoltoli.mn/
болж байлаа. Тэмүжин маш чадамгай явууллага
хийснээр олон овог аймгийн толгойлогч нар Жамухыг орхин, хэд хэдэн хүрээ
болж харъяат ардын хамт дагасан нь ихээхэн хүчирхэгжүүлжээ.
    1189 онд Тэмүжин Онон, Хэрлэнгийн эхэнд орших Цэнхэрийн голын Хар
Зүрхэний Хөх нуур гэдэг газар буудаллан байхад Хотула хааны 3-р хүү Алтан
Отчигин, Есүгэй баатрын ах Нэгүн тайжийн хөвгүүн Хучир, Жүрхэн аймгийн
толгойлогч Охин Бархагийн ач хүү Сача Бэхи тэргүүтэй язгуурын монголын

                                         54
                            Монголын түүх, соёл, ёс заншил

нөлөө бүхий ноёдын хуралдаан болж, Тэмүжинд “Чингис хаан” гэдэг цол өгч
Хамаг монголын хаанд өргөмжилжээ. “Чингис” гэдэг үгийн учрыг одоо хүртэл
бүрмөсөн тодорхойлж чадаагүй ч “тэнгис” гэсэн үг гэж үзэх явдал бий. Тэмүжин
Хамаг монголын хаан болоод өргөөндөө зарим ёс дэглэмийг тогтоож, хоромсого
саадаг агсагчид, буурч, тогооч, тэрэгч, оторч, ордны боол шивэгчин захирах
чэрби гэдэг тушаалыг буй болгосноос гадна орд өргөөний гадна дотно бүх
хэргийг нөхөрлөгчдийн дотроос хамгийн өмнө ирж хүчээ өгсөн Боорчи, Зэлмэ
хоёрт захируулжээ. Тэмүжин Хамаг монгол улсыг сэргээсэн явдал бол Монголын
нэгдмэл төр бүрэлдэн тогтнох улс төрийн чухал нөхцлийг бий болгосон байна.
    Тэмүжинг Хамаг монголын хаанд
өргөмжлөгдсөнд       Жамуха       ихэд
дургүйцэж 1190 оны орчимд анхны
ширүүн (13 хүрээний) тулалдаан болж,
Жамухын давамгайллаар дууссан ч
Жамухын харъяанд байсан Уруд,
Мангуд аймгууд Чингист дагаж орсон
байна. Энэ үед Хэрэйд улсын дотор Зураг 2.8. XII-XV зуунд хамаарах дурсгал
                                         Тайлбар: Нугас, тээглүүр бүхий алтан бугуйвч
зөрчил үүсч түүнээс зугатсан Тоорил (Өвөрхангай. Хархорин)
хан 1196 онд Тэмүжинээс туслахыг Эх сурвалж: https://mongoltoli.mn/
гуйхад түүнийг хүлээн авч, хүрээндээ суулгаж харъяат ардаасаа гувчуур татаж өгчээ.
Үүгээрээ тэрээр Тоорилын хуучин тусыг санасан хэрэг төдийгүй эртний сурвалжит
Хэрэйдийн ханы нэр нөлөөг ашиглах, мөн хүчирхэг явсан Хэрэйдийн ханыг ивээж
тэтгэхээр чадалтай болсноо бас олон нийтэд харуулах гэсэн бодлого бүхий байжээ.
    1196 онд Хамаг Монголын гол өрсөлдөгч Татар аймгийн Мэгүжин сүүлт
тэргүүлэн Алтан улсын ноёрхлын эсрэг бослого гаргасан тул Алтан улсаас
Татарыг дайлахад тэд ялагдан Улз голын хавиар зугатааж иржээ. Тэмүжин энэ
бүхнийг мэдмэгц Ван хан Тоорилтой хамт Улз голд очиж, Алтан улсын цэргийн
хамтаар Татарыг бут цохиод (Улз голын дайн), 1197 онд Жүрхэн аймгийг дагуулан,
1199 онд Тоорилтой хамтран Найман улстай байлджээ. Буйруг хан Ховд орчимд
бут цохиулж, Алтайг дамжин зугатаасаар Киргизийн хараат Кэм-Кэмчигүүдэд
очиж хоргоджээ. Энэ үед Буйругийн ах Таян хан цэрэг цуглуулж Тэмүжин,
Тоорил нарын цэрэггэй байлдахад Тэмүжин, Тоорил нарын дунд хагарал гарч,
Тэмүжин хойш ухран Хангай уулыг давж нутагтаа буцаж иржээ. Гэтэл Найманы
цэрэг Ван ханы цэргийг довтлон аргагүйдүүлэхэд Ван хан Тэмүжинд яаралтай
элч довтолгож, түргэн туслахыг гуйжээ. Тэмүжин Ван хантай холбоогоо таслах
цаг хараахан болоогүй гэж үзэж байсан тул Боорчи, Мухулай, Зэв, Чулуун дөрвөн
хөлөг баатраа цэрэг удирдуулан явуулж тусалсан байна.
    Энэ явдлын дараа Чингисийн эрхэнд орохыг хүсэхгүй байсан Тайчиуд,
Хатагин, Салжиуд, Хонгирад зэрэг аймгууд холбоо байгуулан, Тэмүжин ба

                                         55
                          Монголын түүх, соёл, ёс заншил

түүний холбоотон Ван ханыг цохихоор шийдвэрлэсэн талаар Тэмүжиний
хадам эцэг Дай сэцэн Тэмүжинд мэдэгджээ. Тэмүжин хүчээ яаран хуралдуулан
тэдгээр аймгийг нэгдэхээс өмнө амжиж тайчиудыг Буйр нуурын орчим, хатагин,
салжиуд нарыг Хөлөн нуурын орчим тус тус цохижээ. Гэвч тайчиуд, хонгирад,
ихирэс, горлос, дөрвөн, хатагин, салжиуд, татар, ойрад, найман аймгийн ноёд
Чингисийн эсрэг дахин шинэ холбоо байгуулаад, 1201 онд Жамухыг Эргүнэ
мөрний орчим “Гүр хаан” гэж өргөмжилжээ. Ийнхүү хүчний харьцаа Жамухын
талд шилжиж, Тэмүжиний байдал маш хүнд болсон тул Ван ханаас туслахыг
хүссэнээр хоёр этгээдийн цэрэг Хэрлэнд нийлж Жамухын цэрэгтэй байлдан
(Хүйтний тулалдаан) бут цохижээ. Тэмүжин тайчуудыг нэхэн хөөж ялснаар
дагуулан авсан бол хонгирад аймаг сайн дураар даган оржээ. Улмаар 1202 онд
Татартай байлдан бут цохихдоо хүч тарамдсаныг ашиглан Мэргидийн Тогтоа
бэхи, Найманы Буйруг хан нар цэрэг хөдөлгөн тулалдахад Тэмүжин, Ван хан
нарын хүч мөхөсдөн цэргээ авч зүүн зүг ухарч, хонгирадын нутагт орсон ч
өвлийн цас шуурганд боогдож, холбоотны цэрэг Ван хан, Тэмүжин нарыг нэхэн
байлдсангүй буцжээ.
    1203 оны үед Жамуха нь нөлөө
бүхий ноёдболох Алтан, Хучир
нарыг биедээ татан авч, Чингисийн
эсрэг шинэ эвсэл байгуулж, Ван
ханы хүү Сэнгүмтэй холбоо тогтоон
Ван ханы зөвшөөрлийг авч дайтахад
бэлэн болжээ. 1203 оны намар
Чингис цэргээ дайнд бэлтгэж аваад
Ван ханыг санамсаргүй байхад нь
(Муу өндөрийн байлдаан) бүслэн
авч Хэрэйд улсыг мөхөөв. Тэмүжин Зураг 2.9. XII-XV зуунд хамаарах хадны оршуулга
цэргээ авч Балжуд нуурт ирж 19 Тайлбар: Арцат дэл (Баянхонгор. Бөмбөгөр)
сайн анд нөхдөө цуглуулан “үүрд Эх сурвалж: https://mongoltoli.mn/
хамт амьдран тэмцэнэ” гэж тангараг (Балжуд нуурын тангараг) өргөсөн нь
түүхэнд тэмдэглэгджээ. Энэ үед Найманы Таян ханы дэргэд Жамуха болон
хатагин, салжиуд, дөрвөн, тайчиуд, хонгирад аймгуудын ноёд бас хэрэйдийн
үлдэгдлүүд, мэргидийн Тогтоа бэхи нар хуралдан шинэ эвсэл бүлэг буй болж
байлаа. Таян хан Чингисийг ар талаас нь хавчин байлдуулахаар Онгуд аймагт
хандсан ч тэд болгоомжлон Найманы Таян ханы дайтахаар бэлтгэж байгааг
Чингист мэдэгдэхийн хамт найрамдан нөхөрлөхөө илэрхийлжээ. 1204 оны их
хуралдайгаар Найман улстай байлдах асуудлыг зөвлөлдөн хэлэлцээд дайнд
мордож (Наху гүний тулалдаан) ялснаар Найман улсыг мөхөөснөөс гадна
Жамухыг дагаж байсан жадран, хатагин, салжиуд, тайчиуд, хонгирад зэрэг аймаг

                                       56
                          Монголын түүх, соёл, ёс заншил

цөм Чингист дагаар оржээ. Улмаар Жамухыг цаазлан хороосноор гол өрсөлдөгч
хүч үгүй болон 1206 он болоход Монгол аймгууд Чингис хааны мэдэлд
захирагджээ.
    Их Монгол улс: 1206 оны намар Онон мөрний эхэнд Их хуралдай хуралдуулж
Чингис хааныг шинэ тулгар нэгдсэн (Их) Монгол улсын хаан ширээнд нэгэн
дуугаар өргөмжилжээ. Ийнхүү Умард Байгалиас өмнө зүг түмэн газрын Цагаан
хэрэм хүртэл, Зүүн зүг Хянганы нуруунаас Өрнө зүг Алтайн уулс өнгөртөл уудам
нутаг дэвсгэр бүхий Монгол хэмээх шинэ хүчирхэг улс мандан тогтсон ажээ.
    Чингис хааны “алтан ураг”-ынхан бүх
эсгий туургатныг захирах болж, монгол овог
аймгууд цөм түүний захиргаанд бүрэн оржээ.
Улсаа гурав хуваахдаа зүүн тийш Хянганы
нуруу хүртэл газрыг эзлэж байсан хамгийн
гол хэсэг болох зүүн гарын түмнийг “Улсын
ван” Мухулай ноёноор захируулж, өрнө зүгт
Алтайн нуруу давж байсан баруун түмнийг
Боорчи ноёноор захируулсан бол төвийн
түмнийг Наяа ноён даргалж байжээ. Энэхүү
гурван түмэн нь нүүдэлчин аймгийн
уламжлалт аравтын тогтолцоо ёсоор дотроо
мянгат, зуут, аравт гэж шаталсан зохион
байгуулалттай байжээ.
    Чингис хаан нэгдсэн улсыг байгуулахад Зураг 2.10. XII-XV зуунд хамаарах
                                              дурсгал
онцгой гавъяа байгуулсан 95 хүнийг нэр Тайлбар: Шавар эдлэл шатаах зуух
цохож мянганы ноёноор өргөмжилжээ. (Өвөрхангай. Хархорин)
                                              Эх сурвалж: https://mongoltoli.mn/
Ийнхүү мянгатын засаг захиргааны хуваарийг
хэлбэрэлтгүй хэрэгжүүлсэнээр овог аймгийн байгууллыг халах шийдвэрлэх
нөхцөл болсноос гадна улсыг бүрдүүлж байсан олон янзын зохион байгуулалт
бүхий ханлиг, аймгуудын зохион байгуулалтыг нэгдмэл байдлаар зохицуулахад
чухал арга хэмжээ байлаа. Шинээр өргөмжилсөн 95 мянгатын ноёдын олонхи
нь түүний элсүүлэн авч хамтран зүтгэсэн нөхдүүдээс шалгаран гарагсад бөгөөд
гарал язгуурыг нь авч үзэхэд язгуур бүхий овгийн толгойлогч язгууртнууд бус,
нийгмийн янз бүрийн давхаргын хүмүүс байжээ.
    Нэгдсэн Монгол улсын бүх газар нутаг нь улсын өмчид байсан бөгөөд
улсын бүх газрын дээд өмчлөгч нь хаан байжээ. Тэр үед газар эзэмшлийг а/
Улсын газар буюу мянгатын нутаг, б/ Дархалсан нутаг, в/ Соёрхлын газар гэсэн
гурван хэлбэрээр ашиглаж байлаа. Аравтын зохион байгуулалт нь зөвхөн засаг
захиргааны нэгжүүд төдий бус, харин байлдааны цагт арав, зуу, мянга, түмэн
цэрэг эрийг гаргах үүрэг бүхий цэргийн зохион байгуулалт байсан юм. Их

                                       57
                          Монголын түүх, соёл, ёс заншил

Монгол улсын цэргийн байнгын гол хүч нь хишигтэн гэдэг Чингис хааны шадар
цэрэг байжээ. Хишигтэн нь дотроо а/ Хэвтүүл хэмээх шөнийн манаа, б/ Торгууд
хэмээх өдрийн манаа, в/ Хорчин хэмээх хааны шадар хамгаалагчдаас бүрддэг
байсан бөгөөд сонгон шалгаруулахдаа аравтын дарга нараас дээш тушаалтны
хүүхдүүдийг хамруулдаг байжээ. Ордны ёс журам нэлээд нарийн болж, дотоод
хэргийг захирах 6 чэрби байсан ба орд гэрийн охид хүүхэд хэмээх эрэгтэй,
эмэгтэй, зарц шивэгчин, хааны сүрэг мал хариулагчдын даамлууд, хааны
хоол ундыг бэлтгэх буурч, тэрэгч, оторч гэх зэрэг олон тушаалтнаас ордонд
ажиллагсад бүрэлдэж байжээ. Хааны сан, сүрэг мал, орд өргөөний нүүх, суух,
хааны ав хомрогын хэрэг цөм дор бүрнээ тогтсон нарийн дүрэм горимтой бөгөөд
тэдгээр ажлыг хэвтүүл нар ерөнхийлөн эрхлэн мэдэж байв. Их Монгол улсын
түүхэнд гарсан томоохон тэмдэглэх зүйл бол 1220 онд Хэрэйдийн нийслэл байсан
Хархорумыг Монгол улсын нийслэл болгохоор шийдвэр гаргасан явдал мөн.
                                                  Хаан өргөмжлөх, харь оронтой
                                                  дайтах, найрамдах зэрэг төрийн
                                                  онц     чухал    хэргийг    их
                                                  хуралдайгаар шийдэж байжээ.
                                                  Тиймээс их хуралдай нь төрийн
                                                  дээд шийдвэр гаргах байгуулага
                                                  болж байв. Их Хуралдайд төрийн
                                                  түшээд,    алтан    ургийнхан,
                                                  гавъяатан сайдууд, бичгийн
                                                  мэргэд, өрлөг жанжид оролцоно.
Зураг 2.11. XII-XV зуунд хамаарах олдворууд       Асуудлыг олонхийн саналаар
Тайлбар: Цагаан ханангийн хадны оршуулгаас олдсон
зүүлт, чимэглэл (Өмнөговь. Ноён)                  шийдэж байсан нь ардчилсан
Эх сурвалж: https://mongoltoli.mn/                шинжтэй байсан. Тиймээс их
хуралдайг өнөөгийн парламентын анхны хэлбэр гэж үзжээ. Төрийн хэргийг
хөтлөн явуулахад Сэцдийн зөвлөл чухал үүрэг гүйцэтгэн, алсын хараатай, зөв
мэргэн төрийн бодлого боловсруулахад нөлөөтөй байжээ. Их хааны томилсон
төрийн шадар сайд (анхны сайд нь улсын ван Мухулай) гүйцэтгэх засаглалыг
хэрэгжүүлэх ба улсын өдөр тутмын хэргийг удирдан зохион байгуулж байжээ.
Их монгол улсын төрийн гол хууль бол Их Засаг хууль, анхны заргач нь Шихихутуг
юм. “Их Засаг” хуулийн өмнө энгийн ард иргэд болон ихэс дээдэс тэгш эрхтэй
байж, адил ял зэмлэл хүлээдэг байснаараа онцлог юм. Энэхүү хатуу зарчим нь
Монголын эзэнт гүрнийг амар амгалан, тайван тогтуун улс болгох үндэс суурь нь
болж өгчээ. Европын жуулчид их гүрний ард иргэдийн өндөр зохион
байгуулалттай, дэглэм журамтай байдлыг гайхан шагшсан байдаг. Мөн төрийн
бэхи (анхных нь Үсүн өвгөн) нь цагаан морь унаж, цагаан хувцас өмсөж төрийн
чухал үйл хэргийг эхлүүлдэг байснаас гадна Их Монгол улсыг байгуулахад амь

                                       58
                          Монголын түүх, соёл, ёс заншил

хайргүй зүтгэсэн Чингис хааны онцгой гавъяат нөхөд нь 9 өрлөг (Мухулай,
Боорчи, Зэлмэ, Шихихутуг, Сорхон шар, Зэв, Борохул, Хархирүгэ, Чуу мэргэн),
дархад цэргийн жанжид, хөлөг баатрууд (Боорчи, Чулуун, Борохул, Мухулай)
байжээ. Чингис хаан 4 их баатар жанжнаа хамгийн хүнд, хамгийн чухал дайнд
илгээдэг байв.
    Монголын нэгдсэн улс
байгуулагдсанаар нийгмийн
дэвшил хөгжилд ихээхэн
саад тотгор болж байсан
овог аймгуудын хоорондын
удаан хугацааны тасралтгүй
дайн     дажин      намдаж,
салангид тасархай байдал
эцэс болж, улмаар монгол Зураг 2.12. XIII зууны үеийн дурсгал
аймгуудын нэгэн угсааны Тайлбар: Аваргын балгасын малтлага (Хэнтий. Дэлгэрхаан)
ард түмэн болон бүрэлдэх Эх сурвалж: https://mongoltoli.mn/
нөхцлийг буй болгожээ. Өмнө нь тус тусын нэрээр нэрлэгдэж явсан монгол
угсааны олон аймаг нийтээрээ монголчууд хэмээн нэрлэгдэх болж, умраас өмнө
зүгт Байгаль далайгаас их цагаан хэрэм хүртэл, дорноос өрнө тийш Хянганы
нуруунаас Алтайн уулсыг даван орших нутаг нь “монгол нутаг” гэж нэрлэгдэх
болжээ. Монгол угсаатан бүрэлдэхийн зэрэгцээгээр дотроо нутгийн олон
аялгуутай монгол хэл мөн бүрэлдэн тогтсон билээ. Уйгур үсгийг өөрийн хэлний
онцлогт тохируулан авч төрийн хэргийг хөтлөх үндэсний бичиг үсэг болгон
хөгжүүлж улмаар ардын аман домгийн хэлбэрээр уламжлан ирсэн түүх, ураг
удмын бичгээ бичмэл түүх болгон тэмдэглэж үлдээх болсон нь ихээхэн дэвшилтэт
зүйл юм. Энэ ч учраас монгол түмний утга соёлын агуу дурсгал “Монголын нууц
товчоо” зэрэг том хэмжээний түүх, уран зохиолын дурсгал бүтээж байжээ.
    Ийнхүү нэгдсэн Монгол улс байгуулагдсаныг язгуурын Монголчуудын мянга
дөрвөн зуугаад жилийн шаргуу тэмцлийн зүй ёсны үр дүн, нүүдэлч удмынхны
нийгэм-улс төрийн хөгжилд гарсан чанарын хувьсал өөрчлөлт, өтгөс өвгөдөөс
маань улбаалсан төр ёсны уламжлал, шинэчлэлийн яах аргагүй гойд содон түүхэн
үзэгдэл байж, хэлбэрийн хувьд хэмжээгүй эрхт хаант засгийн төрхтэй мөртлөө
мөн чанараараа ардчиллын олон бүрдлийг өөртөө агуулсан тун өвөрмөц шинж
бүхий төр байсныг тэмдэглэх хэрэгтэй.
    Монголын цэргийн зохион байгуулалт нь тал нутгийн уламжлалт систем
болох аравтын тооллын системд тулгуурлажээ. Арван цэрэг нэг аравтыг, арван
аравт нэг зуутыг, арван зуут нэг мянган буюу мянгатыг, арван мянган нэг
түмтийг бүрдүүлж байв. Эзлэгдсэн болон дагаар орсон улс орнуудаас цэргийн
мэргэжилтнүүдийг өөрсдийн талд ажиллуулж байсан бөгөөд Хятад, Кидан

                                       59
                         Монголын түүх, соёл, ёс заншил

цэргийн инженерүүдийн тусламжтайгаар хэрэм хотуудыг нураах оньсон
төхөөрөмж, дэлбэлэх, шатаах зориулалтын галт зэвсэг хийхдээ мэргэжсэн
байв. Хот хэрэм нураах зориулалт бүхий оньсон төхөөрөмж, дэлбэлэгч, харвагч
машинуудаа Европын эсрэг аян дайнд Сүбээдэй жанжны удирдлаган доор
амжилттай ашиглаж байжээ. Эдгээр төхөөрөмжүүдийг тухайн газар нутгийн ойр
орчмын мод болон бусад материалыг ашиглан тэр дор нь барьж байсан түүхтэй.
Монгол арми бэлтгэл сургуулилалт өндөртэй, чанд дэглэмтэй, маш хурдтай
арми байсан гэж тэмдэглэгдсэн бөгөөд хурдыг чухалчилдаг тул морьт цэргүүд
нь бусад улсуудаас харьцангуй хөнгөн хуяглагдсан байжээ. Аян дайнд явахын
өмнө дайсныхаа газар нутаг болон цэргийн талаар нарийн мэдээлэл цуглуулж
маш сайн төлөвлөсний эцэст морддог тул зарим тохиолдолд хэд хэдэн фронтод
зэрэг тулалдах чадвартай байжээ. Богино хугацаанд хол зайг туулах чадвартай
байсан төдийгүй өвлийн цахир хүйтэнд ч аялах, тулалдах чадвартай байснаараа
бусдаас ялгардаг.
    Чингис хаан нь 1206-1227 оны хооронд Тангуд улстай 4 удаа байлдан ялж,
Зүрчидийн Алтан улстай 5 жилийн турш байлдан, Хар хятан (1219), Хорезм
(1222) улсуудыг байлдан дагуулсан бөгөөд түүнийг нас барах үед Монголын
эзэнт гүрэнд зүүн хойд Перс, хойд Хятадын хэсэг, Сибирь, дундад Ази багтаж
байв. Чингис хаан нь Их Монгол улсыг дөрвөн хүүдээ хуваан өвлүүлжээ.
Зүчид Уралын нуруунаас Эрчис мөрөн хүртэл газар нутаг, Цагаадайд Эрчисээс
Балхаш нуур, Төв Ази, дорнод Персийг, Өгөөдэйд Зүүнгараас Манжуур, хойд
Хятад, отгон хүү Тулуйд Монгол ёс заншлаар язгуурын Монгол нутгийг тус тус
өвлүүлжээ.
    Чингис хаан, тархай бутархай
байсан монгол аймгуудыг нэгтгэж
нэгдсэн их улсыг байгуулсан нь
монголчууд улс төр, эдийн засгийн
талаар нэгдэн нягтарч, аж ахуй
соёлын хувьд дэвшин хөгжих
үндсийг бүрдүүлжээ. Улмаар
бусад улс орныг эзлэн захирсан нь
нэг талаар сөрөг үр дагавартай
байсан ч монголчууд бусад улс Зураг 2.13. XIII-XIV зуунд хамаарах дурсгал
орны аж ахуй соёлын дэвшлийг Тайлбар: Язгууртны дээл (Хэнтий. Дэлгэрхаан)
тусган авч, өөрийн уламжлалт Эх сурвалж: http://nationalmuseum.mn/
соёлтойгоо хослуулан хөгжүүлж улам их дэвшлийг олох таатай нөхцөл буй
болгосон байна. Ази Европын суурин соёлт олон улс орныг харъяандаа оруулан
захирснаар тэдгээр орноос урчууд, дархчуудыг олноор авчирч хот суурины
соёлыг шинэ төвшинд хөгжүүлэх болов. Тухайн үеийн монголын хот суурины

                                      60
                          Монголын түүх, соёл, ёс заншил

хөгжил нь дан ганц гадны нөлөөгөөр хөгжсөн бус, өмнөх хуучин уламжлал дээр
бусад орны соёлын хөгжлийг тусган авч өөр өөр соёлын хосолмол шинжийг
агуулсан шинэ маягийн хот суурин цогцолж, бусад улс оронд ч өөрийн уламжлалт
соёлын онцлогийг хүртээж байсныг судлаачид тэмдэглэн бичдэг билээ.
     Чингис хааныг нас барсны дараа хоёр жил орчим хугацаанд отгон хүү Тулуй
төрийн хэргийг хамаарч байгаад Өгөдэйг 1229 онд хаан ширээнд өргөмжилжээ.
Өгөөдэй хаан (1185-1241) нь гүрнийг улам тэлж, нийслэл Хархорумыг
байгуулжээ. Түүний удирдлага доор Их Монгол улс нь Чингис хааны дуусгаагүй
Алтан улсыг эзлэж, баруун Ази, Европ руу улам тэлжээ. Тэрээр өрнө зүгт дайны
ажиллагааг үргэлжлүүлэн явуулах зарлиг буулгаж 1230 онд Чормаган ноёнд
цэрэг өгч мордуулснаар Хорезмын нутгийг бүхэлд нь эзлэн захирчээ. Улмаар
1234 онд Алтан улсыг бүрмөсөн мөхөөгөөд 1235 онд өрнө зүг Бат, Сүбээдэй
нараар удирдуулсан цэрэг хөдөлгөснөөр 1238-1241 он хүртэл Оросын нутгийг
бүрэн эзлээд цааш Унгарын нутаг хүртэл нэвтрэн орсон юм. Түүнийг хаан суусан
13 жилд Их Монгол улс дэг журамтай, хөгжилтэй, хvчтэй, нэгдэл нягтралтай,
гадаад харилцаа ихэд өргөжсөн хэвээр байжээ.
     Өгөдэй хааны үед хаан өргөмжлөх, Их хуралдай хурах, гадаадтай харилцах,
дархлах ёс, ард иргэдийн үүрэг, эр цэрэг, ав хомрого, алба гувчуур, сан хөмрөг,
өрх гэр, өвлөх эрх зэрэг олон гол зүйлүүдийг багтаан оруулж тэдгээрийн эдлэх
эрх, гүйцэтгэх үүрэг, сахих журмыг багтаан Их Засаг хуулийг гүйцэд бичүүлж
дуусгаад эцсийн хувилбараар хэвлэн хэрэгжүүлжээ. Төрийн байгууллагын
тогтолцоо нарийсаж гүйцэтгэх үүрэг нь улам тодорхой болсон ба 1234 онд
Алтан улсыг эзлэн авсны дараа засан тохинуулах зорилгоор “Засгийн хэргийг
ерөнхийлэн шийтгэх яам”-ыг байгуулж түүний ерөнхий сайдаар Елюй Чуцайг
томилсон байна.
     Цэргийн албыг 25 наснаас 70 нас хүртэл хаах Чингисийн үеийн журмыг
хэвээр хадгалан, Их хуралдайн горим дэглэмийг улам чангалан нарийсгаж албан
ёсоор оролцох ихэс дээдсийг тусгайлан тогтоосон байна. Хааны албан ёсоор
зарласан Их хуралдайд оролцоогүй хүнийг цаазлан алах хүртэл яллах хатуу
журам тогтоожээ. Догшин хар сүлд болон төрийн есөн хөхөлт цагаан тугийг 1236
онд Хархорумын доторхи “Мөнх амгалан орд”-ны үүдэнд сүр жавхлантайгаар
байрлуулан хатгаж, сүлдийг манах хүндэт харуулын цэргийг бий болгожээ. Их
Монгол Улсын төрийн тамгыг хаш чулуугаар хийлгэж, тамганы хэлбэр, доторхи
үг үсгийн сийлбэр Өгэдэйн үед гүйцэд боловсрогдож албан ёсоор Их хуралдайгаар
хэлэлцүүлэн баталж нэрийг нь “Хасбуу тамга” хэмээн нэрлэжээ. Чингис хааны
сүлд тахих тахилгын найман цагаан гэрийг Өгэдэй хаан бий болгож, Чингисийн
нас эцэслэсэн өдрөөр тахилга үйлддэг байв.
     Өгөдэй хааны улс орны эдийн засаг, зам харилцаатай холбогдсон хамгийн
том шинэтгэл бол уургын улааг халж улсын нэгдсэн өртөөг өргөтгөн байгуулсан

                                       61
                           Монголын түүх, соёл, ёс заншил

                                          явдал юм. Эхний ээлжинд 37 суурь том
                                          өртөөг шинээр байгуулж мянгат бүр суурь
                                          тутамд улаач, улааны морь, шүүсний хонь,
                                          саалийн гүү, хөтлөх үхэр, ачих тэрэг
                                          зэргийг тогтоосон хэмжээгээр бэлтгэх
                                          үүрэгтэй байжээ. Ордны дотоод гадаад
                                          харилцааны албан хэргийг эрхлэн явуулдаг
                                          тусгай байгууллага ажиллаж гадаад
                                          харилцааны бүх ажлыг хариуцахаас гадна
                                          харь улс орнуудад зарах элч түүнийг авч
                                          явах захидал бичгийг монгол бичгээр
                                          үйлдэж, төгсгөлд нь хаан мутрын үсэг
                                          зурж, тамга дардаг байжээ. Өгөдэйн үед Их
                                          Монгол улсын аж ахуй түүний дотроос мал
                                          аж ахуй улам бүр сэргэн хөгжсөн байна.
Зураг 2.14. XII-XV зуунд хамаарах дурсгал
Тайлбар: Хүн чулуу (Сүхбаатар. Дарьганга) Монгол нутагт мал сүргийг тэнцүү
Эх сурвалж: https://mongoltoli.mn/        хуваарилан өсгөх, говь нутгийг амьдралтай
болгож мал малчин суурьшуулах, говийн үржил шим сайтай нутгийг малын
бэлчээрт ашиглах, зохион байгуулалттайгаар худаг гаргах, хужир давсыг нь
ашиглах, ан амьтныг хамгаалах зэрэг ажлыг Өгөдэй хааны үед санаачлан хийсэн
нь Их Монгол Улсын үйлдвэрлэх хүчин, аж ахуй, эдийн засгийн хөгжлийн чухал
нөлөө үзүүлжээ. 1229 онд хааны санд хураах улсын нэгдсэн алба гувчуурын
хууль гаргаж ардаас авах гувчуурын хэмжээг хуульчлан тогтоожээ. 1230 онд
давсны татварын хууль, 1234 онд худалдааны гаалийн хууль, 1236 онд мяндас
эдлэлийн татварын хуулийг тус тус тогтоон гаргажээ.
     Монголд маш олон гар үйлдвэр нэмэн байгуулж түүнд дотоод гадаадын олон
уран дархчуул, барилгачдыг ажиллуулж байсан гэдэг. Худалдааг их эрхэмлэн,
түүнийг хөхүүлэн дэмжиж, гаднаас ирсэн худалдаачдыг гааль татвараас хөнгөлөх,
эрх ашгийг нь хамгаалах, аюулгүй байдлыг нь хангах зэргээр тэдний худалдааны
сонирхлыг дээшлүүлж байжээ. Ийнхүү Өгөдэй хааны үед Их Монгол улсын
эдийн засгийн хүчин чадал дээшилж, мал аж ахуй өсөн үржсэн төдийгүй өмнөд
хөрш улсаас халдан довтлох аюулыг бүрмөсөн арилгаж чадсан юм.
     Өгөөдэй хаан 1241 онд нас барснаар Туракина хатан 4 жил гаруй төрийн
хэргийг түр бариад 1246 онд Гүюгийг (1206-1248) хаан ширээнд өргөмжилжээ.
Гүюг хаан суугаад эн түрүүнд төрийн эрх мэдэл булаацалдах хэрэгт идэвхитэй
оролцогсдыг цээрлүүлэн шийтгэжээ. Тэрээр 1247 оны өвөл хүн амын тооллого
явуулж, албан татварыг журамлах, цэрэг татахыг цэгцлэх зорилго тавьж, гадаад
бодлогын хувьд хаан эцгийн бодлогыг баримталж, бусад улс орныг байлдан
дагуулах явдлыг үргэлжлүүлжээ. Умард хятадын Алтан улсыг эзэлж дуусган

                                        62
                          Монголын түүх, соёл, ёс заншил

Өмнөд Сүн улсыг довтлон байлдахыг Сүбээдэй баатар, Цагаан ноён нарт тушааж
мордуулсан байна. 1247 оны намар Илжигидэй ноёнд цэрэг өгч баруун зүгийн
эзлэгдээгүй үлдсэн Исмайлын зэрэг улс орнуудыг байлдан дагуулахыг даалгажээ.
Хаан өөрөө 1248 оны өвөл баруун зүгт цэрэг аван мордсон ч замдаа нас баржээ.
    Түүнийг таалал төгсөхөд Хаймиш хатан төрийн эрхийг түр бариад 1251
онд Тулуйн хүү Мөнхийг (1208-1259) хаан өргөмжилжээ. Мөнх хаан Их Монгол
улсын төрийг хямралаас гаргаж, хатуу захиргаа тогтоосон юм. Өртөөний албыг
цэгцлэн журамлаж, албаны хүн замд айл, тосгоноор орж саатах, илүү унаа
хөсөг хэрэглэх, уургын улаа унах зэргийг хоригложээ. Улс гүрний хэмжээгээр
хүн амын бүртгэл тооллого явуулж, улсын дотор мөрдөх алба татварын журмыг
дахин цэгцэлжээ. Шашны талаар Мөнх хаан бөө мөргөлийг шүтдэг байсан ба
Хархорумд загалмайтны, исламын болон буддын шашны нэлээд сүм хийд, олон
лам байдаг ч тэдний аль нэгнийг алагчлахгүй, цөмийг нэгэн адил дэмжин, шашин
тус бүрийг шүтлэгтний мөрдөх зам мөн гэж зөвшөөрөн хүлээж, хүлцэнгүй
бодлого явуулж байсан.
    Мөнх хаан нь өөрийн дүү Хүлэгүг Персийг дайтахаар явуулж тэрээр 1257-
1259 онуудад Персээс гадна Багдад, Кавказ, Сирийг эрхшээлдээ оруулжээ. Мөн
үүнтэй зэрэгцэн Хятадын өмнөд Сүн улсыг дайлаар мордсон бөгөөд дайны үед
өвчин олж 1259 онд нас баржээ.
    Мөнх хааныг нас эцэслэмэгц, Хубилай хаан ширээний төлөө тэмцэлд дүү
Аригбөхийгөө ялаад, нийслэлээ Кайпин, улмаар 1264 онд Бээжинд шилжүүлэн,
өөрийгөө монголын төдийгүй, Хятадын хаан ширээг залгамжлагч гэж зарлажээ.
Улмаар Их Монгол улсын нэрийг Их Юан улс болгон өөрчлөв.
    Монголын Юан улс (1260-1368): Умард Хятадыг баттай эзэмшихийн тулд
1255 онд Мөнх хааны зарлигаар Долоннуураас холгүй өргөө байгуулж, түүнийгээ
Кайпин гэж нэрлэсэн нь аажимдаа Юан улсын анхны нийслэл болсон юм.
Хубилайг (1215-1294) хаан ширээнд суусны дараа дөчөөд жилийн турш түүнийг
хүлээн зөвшөөрөхөөс татгалзаж Өгөдэй,
Цагаадайн угсааныхан голлон тэмцэж
байжээ.
    Хубилай хаан өөрийнх нь эсрэг тэмцэж
байсан ноёдын бүлэглэлтэй тэмцэхийн
хамт Өмнөд Хятадыг бүрэн эзлээд Бирм,
Камбож, Вьетнамыг дайнд ялсан ч цаг
агаарын байдал, нутаг орных нь онцлогоос
шалтгаалан Монгол цэрэг захиран сууж
амжаагүй юм. Мөн түүний зэрэгцээгээр Зураг 2.15. Юан улсын үеийн дурсгал
                                             Тайлбар: Улсыг мандуулах их асрын
Японтой харилцаа тогтоохыг оролдож, малтлага (Хархорин сум, Өвөрхангай аймаг)
улмаар байлдан эзлэхээр цэрэг хөдөлгөсөн Эх сурвалж: https://mongoltoli.mn/

                                       63
                         Монголын түүх, соёл, ёс заншил

боловч бүтэмжгүй болсон байна. Хубилайн түүхэнд гүйцэтгэсэн үүргийг
эерэг, сөрөг янз бүрээр үнэлдэг боловч улсын засаг засаглал, хууль дүрэм, ёс
журмыг шинэчлэн тогтоосон байна. Монголын хаад Хятад газар төвлөрөн
суух болсонтой холбоотойгоор асар их нутаг дэвсгэрийг эзэлсэн эзэнт гүрний
бусад бүрэлдэхүүн хэсгүүд нэр төдий захирагдах болсноор цаашдаа бие даасан
дөрвөн томоохон улс болон задрах явцыг эрчимжүүлсэн гэж үздэг. Мөн улс төр,
соёлын амьдрал харь газарт төвлөрснөөр уугуул монгол нутаг зах хязгаарын муж
болж хоцрогдонгуй шинжтэй болсон байна. Гэвч үүнийг нөгөө талаас Монгол
хаадын төрийн бодлоготой уялдуулан тайлбарлах явдал ч бий бөгөөд асар
олон хүн амтай, өргөн уудам нутаг дэвсгэртэй, төр ёсны баялаг уламжлалтай
орнуудыг удирдан захирахдаа тэдгээрийн төрийн болон засаг захиргааны хуучин
уламжлалыг хэвээр хадгалж, итгэл бишрэлийг нь хүндэтгэн, орон нутгийн
төрийн түшмэд, бичгийн мэргэдийн санал зөвлөгөөг харгалзан төрийн бодлогоо
явуулж байсантай холбоотой.
     Юан улсын үед Монголын түүхэнд гарсан нэг томоохон үйл явц бол шашны
бодлогод гарсан өөрчлөлт бөгөөд улс дотроо уламжлал ёсоор күнзийн сургаал,
будда, ислам (лал), загалмайтны (христос) зэрэг олон шашныг нэгэн адил байж
болно гэж байсан боловч буддын шашныг төрийн хэмжээнд өргөмжлөн лам
нарыг нэн их дэмжих болжээ. Тухайлбал, Хубилай хааны зарлигаар Пагва ламыг
төрийн багшаар өргөмжлөн “хос ёс”-ны бодлогыг амжилттай хэрэгжүүлжээ.
Улмаар төрийн бүх албан хэргийг монголоор хөтлөн явуулж байсан бөгөөд олон
үндэстний нийтлэг хэрэгцээнд тохируулахын тулд “Дөрвөлжин үсэг” хэмээх
шинэ монгол үсэг зохион хэрэглэсэн байдаг.
                                         Өлзийт хаан гэж өргөмжлөгдсөн
                                         Төмөр (1295-1307) хаан ширээнд
                                         суусны дараа Вьетнамтай найрамдаж,
                                         Энэтхэгтэй      харилцаа      холбоо
                                         тогтоосноор гадаад байдлаа улам бүр
                                         тогтворжуулж       чадсан     боловч
                                         дотоодод үймээн самуун дэгдэж
                                         Юннань мужид ардын бослого
                                         гарсныг хатуу ширүүнээр дарсан юм.
Зураг 2.16. Юан гүрний үеийн дурсгал
                                         Хүлэг хаан гэж өргөмжлөгдсөн
Тайлбар: Эмээл (ОХУ. Эрмитаж)            Хайсанг (1308-1311) төрийн эрхийг
Эх сурвалж: http://peak.mn/              зүй бусаар авсан гэж үздэг бөгөөд
түүнийг хаан өргөмжилснөөс хойш ордны нууц хуйвалдаан эрчимжиж, тэр нь
Тогоонтөмөрийг хүртэл үргэлжилсэн юм. Цөөн жилийн дотор найман хаан
суухдаа ихэнх нь эрийн цээнд хүрээгүй байсан ба тэдгээрийн нэрээр нөлөө бүхий
ноёдын аль нэгэн бүлэглэл удирдан жолоодож байсан байна. Хүлэг хааны дараа

                                      64
                            Монголын түүх, соёл, ёс заншил

Буянт (1312-1320), Гэгээн (1321-1323), Есөнтөмөр (1324-1328), Хүслэн (1329),
Төгстөмөр (1329-1332), Ринчинбал (1332) нарын зэрэг нэр бүхий хаад удаа
дараалан ширээнд суужээ. Юан гүрний эдгээр бүх хааны төрийн бодлого нь
үндсэндээ бараг ижил, нэгэн гол чигийг барьж байжээ. Тэр нь хятад болон
эзлэгдсэн бусад улс оронд ноёрхлоо бэхжүүлж, эрх мэдлийнхээ хүрээг аль
болохоор өргөтгөх гэсэн явдал байжээ. Ялангуяа, хятад орныг улс төр, эдийн
засаг, үзэл суртлын талаар бүрэн эзэмшиж ноёрхох асуудал монголын хаадын
анхаарлын Төвөд байнга оршиж, бусад бүх асуудлыг чухамхүү түүнд захируулан
шийдвэрлэж байсан ажээ. Эзлэгдсэн орны ард түмнийг 1. Монголчууд, 2. Өнгөт
нүдтэн буюу Дундад Азийн зэрэг өрнө зүгийн хүмүүс, 3. Умард Хятадын иргэд,
4. Өмнөд Хятадын иргэд хэмээн дөрөв ангилан хувааж байжээ.
     Юан улсын үед уугуул Монгол орон нь “давааны арын нутаг” гэж нэрлэгдэн
хоцрогдож байсан боловч хаан ширээ залгамжлах хунтайжийн хаан өргөмжлөгдтөлөө
захиран суудаг үндсэн газар болж байсан нь язгуур уламжлалаа өвлөн үлдээх
бодлогод чухал нөлөө үзүүлж байсан ажээ. Монголын хаад өөрийн эх нутгийг
уугуул хэлбэрээр нь хадгалан үлдэж, нүүдлийн мал аж ахуй, түүнд суурилсан соёл
иргэншлийг үргэлжлүүлэн үлдээж, Хятадын соёлыг нэвтрүүлээгүй нь нэг талын ач
холбогдолтой болсон юм. Юан улсын үеийн монгол нутагт мал аж ахуйн хажуугаар
газар тариалан, гар урлал, худалдаа бага зэрэг хөгжиж байлаа. Хархорум хотод
цэргийн томоохон анги байнга суурьшиж, эхэн үедээ хотыг өргөтгөж орд өргөөг
засаж сэлбэх, шинэ барилга барих талаар анхаарч байсан боловч эзэнт гүрний төвийн
ач холбогдлоо алдаж, аажмаар уналтын байдалд орсон ажээ.
     Ухаант хэмээн өргөмжлөгдсөн
Тогоонтөмөр хаан (1333-1368)-ыг төр
барьж байх үед хэд хэдэн удаа өлсгөлөн
болж олон хүн өлбөрөн үхсэн болон
алба татварын хатуу чанга бодлогыг
эсэргүүцэн 1337 оноос Хятад иргэдийн
бослого тэмцэл өрнөж эхэлсэн
төдийгүй хаан ширээнд хэн нэгнийг
өргөмжлөх оролдлого ч хийгдэж
байлаа. Бослого тэмцлийг эхэн үедээ
цэргийн хүчээр даран түвшитгэж
ирсэн боловч бүрмөсөн зогсоож Зураг 2.17. XIII-XV зууны үед хамаарах дурсгал
                                          Тайлбар: Луу хэлбэрийн бариултай алтан аяга
чадалгүй харин ч бослогын цар хүрээ (ОХУ. Эрмитаж)
улам бүр нэмэгдэж, өргөжсөөр эцэстээ Эх сурвалж: http://peak.mn/
Юан улсын төрийг мөхөхөд хүргэсэн юм. Ингээд 1368 онд босогчид нийслэл
хотод нэвтрэн ороход бараг эсэргүүцэх цэрэггүй болсон Тогоонтөмөр хаан
аргагүйн эрхэнд зугатан гарчээ.

                                         65
                          Монголын түүх, соёл, ёс заншил

     Юан гүрний үед төрийг монголын хаан захирч байсан боловч гүрний төв
Хятадад нэгэнт шилжиж, хятадыг шууд ноёлон захирах болсон учир төрийн
дээд байгууллага болон төв, орон нутгийн засаг захиргааны байгууллагуудыг
Хятадын уламжлалт заншлыг баримталж зохиосон байна. Юан гүрний төрийн
дээд байгууллага нь Дотоод бичгийн яам байснаас гадна Нууц бичгийн яам,
Дэвшүүлэх бууруулах яам хэмээх яамд байжээ. Дотоод бичгийн яамны шууд
харьяалалд тодорхой ажил эрхэлсэн Түшмэлийн яам, Сангийн яам, Ёслолын
яам, Цэргийн яам, Шүүх яам, Үйлдвэрийн яам гэсэн 6 бүтэц оршиж байжээ.
Дотоод бичгийн яамыг “эрхэлсэн сайд” толгойлж, энэхүү тушаалд хааны орыг
залгамжлах хунтайжийг тавьдаг ёстой байжээ. Дотоод бичгийн яамны эрхэлсэн
сайдын дараа баруун зүүн этгээдийн тэргүүлсэн сайд (чинсан) нар орж, тэргүүн
сайд нар харьяа зургаан яамыг шууд захирч байлаа. Хааны бие ба ордны шадар
цэрэг, дарангуй цэрэг суулгах, гадагш дайтах, байлдах болон бусад улс оронтой
харилцах, найрамдах зэрэг чухал хэргийг Нууц бичгийн яам удирдан явуулж
байсан бол Дэвшүүлэх, бууруулах яам гол төлөв засаг захиргааны байгууллагууд
болон сайд түшмэдийн ажиллагаанд хяналт тавьж, шалган байцааж түшмэд
дэвшүүлэх, бууруулах ажил эрхэлж байжээ. Юан гүрний үед мужийн дотор олон
зам, замын дотор олон фү, чжоу, сянь багтаж байжээ. Сянь (гацаа) тосгонууд
болон хуваагдаж байв. Гацаа тосгон бүрд тогтсон тооны айл өрх байжээ.
                                      Харин Давааны арын нутаг болох монгол
                                      орны засаг захиргааны хуваарь үүнээс
                                      нэлээд өөр байжээ. Тэр үед монголын эгэл
                                      жирийн ардын дийлэнх олонх нь өөрийн
                                      үндсэн нутаг орондоо эзэн болон сууж
                                      байснаас биш бүгдээрээ бусдын нутагт
                                      очиж холилдон суугаагүй юм. Юан гүрний
                                      үед эзлэгдсэн орны заншил сурталд
                                      автахгүйн тулд хаан хөвгүүд ширээ
                                      залгахын өмнө Хархорумд сууж Монгол
                                      нутгаа удирдан жолоодож байв. Юан
Зураг 2.18. Юан гүрний үеийн дурсгал
Тайлбар: Дөрвөлжин бичиг бүхий мөнгөн гүрний үеийн Давааны арын мужид
гэрэгэ (ОХУ. Эрмитаж)                 хожмын Ар, Өвөр, Баруун монгол нутгийн
Эх сурвалж: http://peak.mn/
                                      үндсэн хэсгийг хамарч байв. Хүн амын
хувьд 40 түмэн монгол, дөрвөн түмэн ойрад байсан хэмээн тэмдэглэгдсэнийг
барагцаагаар 2 сая гаруй монгол хүн байсан гэж тооцдог.
     Монголчуудын засаг захиргаа Их монгол улсын үед хэрэглэж байсан хэвээр
заргач, захирагч, даргач, бичээч, элч гэх мэт гол албан тушаал хэрэглэгдэж
байснаас гадна түмт, мянгат, зуутын ёс хэвээр байсан ч нийтийн дарга зунба,
танья гэх мэт хятадын ёсыг дагасан шинэ албан тушаал бий болсон байна.

                                       66
                          Монголын түүх, соёл, ёс заншил

Хубилай хаан эхлээд хүү Номхон, Чингим нарыг удаа дараалан монголын төрийг
бариулахаар Хархорумд явуулсаны дараа ач хүү Төмөрийг ширээ залгах хаан
хөвгүүн болгон илгээхдээ түүний ах Гамалыг Хархорум төвтэй язгуур улсын
нутгийг захирах ван болгожээ. Нэг түм хоёр мянган хишигтэн цэргийн зохион
байгуулалтыг өөрчлөхгүйгээр нэг ээлжинд гурван мянган хүнээр орд харшийг
мануулж байжээ. Төмөрийг хаан ширээнд суухад Хайсан ширээ залгах хаан
хөвгүүн болж монгол газар 10 гаруй жил удирдан суугаад хаан ширээ залгахад
1297 онд томилогдсон Есөнтөмөр вангийн албыг хааж байв. Түүнээс хойших
хаадын засаглалын үед ч Монгол нутгийн засаг захиргаа, бүтцийг төдий л
өөрчлөлт оруулалгүй хэвээр нь хадгалсан бөгөөд Есөнтөмөр хаан өөрийн хүү
Бадамрэгжийбууг ван болгосноос хойш Монгол нутгийг хэн удирдан захирч
байсан нь тодорхойгүй байдаг.
    Хүлэгүгийн буюу Ильхаадын
улс: 1255 онд Мөнх хааны
зарлигаар Хүлэгү их цэргийг
удирдан баруун өмнөд Азийг
дайлаар      мордсон      бөгөөд
түүнийхээ үр дүнд Иран, Ирак,
Азербайджан, Армен, Туркестан,
Гүржийн      нутаг    дэвсгэрийг
хамарсан улс байгуулсан юм.
Энэхүү улс нь эхэн үедээ Монгол Зураг 2.19. Рашид ад-Дин. Судрын чуулган номын
гүрний захиргаанд байж байгаад чимэглэл зураг. XIV зуун
Хайсан Хүлэг болон Аюурбарвад Тайлбар: Хүлэгү хаан Тогос хатны хамт
                                   Эх сурвалж: https://mongoltoli.mn/
Буянт хаадын үеэс эхлэн биеэ
даасан байдалтай болж цаашдаа бүрмөсөн тасран салсан байна. Хүлэгү (1256-
1265) хаан Исламын шашинтнуудын эсрэг Францчуудтай эвсэл байгуулахыг
хичээн 1262 онд Францын ван IX Луйд захиа илгээсэн боловч хараахан эвсэл
байгуулж чадаагүй юм. Улмаар Абага (1265-1282), Ахмед Тэкүдэр (1282-1284),
Аргун (1284-1291), Гайхат (1291-1295), Байду (1295), Газан (1295-1304), Өлзийт
(1304-1316), Абу Саид Бахадур (1316-1335), Шейх Хасан Кучук (1335-1343) хаад
удаа дараалан төрийн эрхийг барьсан байна. Эдгээрээс Газан ханы засаглалын
үед Ильхаадын улсын нутаг дэвсгэр ихэд өргөжин тэлж, бүх Иран, өнөөгийн
Афганистан, Азербайджан, Иракийг Багдадын хамт, Курдистан, дээд Месопотам,
Бага Азийг хамарч, ойр зэргэлдээ орнууд болох Сельджук, Гүрж, Армен, Кипрээс
алба татвар авч байжээ. Мөн Сири, Палестиныг удаа дараа довтолж, Египетийн
Мамлюктай байлдаж байжээ.
    Шинжлэх ухааныг дэмжин тэтгэж Хүлэгү хан өөрийн зөвлөх нэрт гүн
ухаантан, одон орон судлаач Насир ад- Дин ат-Гүш (1201-1274)-д Тебризийн

                                       67
                         Монголын түүх, соёл, ёс заншил

хойт талд Азербайджаны Марагхад одон орон судлалын төв байгуулах
ажлыг даалгажээ. Тус төвийг тэр үед байсан хамгийн дээд зэргийн багажаар
төхөөрөмжилсөн бөгөөд номын сан нь 400 мянга гаруй номтой байсан гэдэг.
Түүх, анагаах ухаан эрчимтэй хөгжиж Ата Малик Жувейнийн (1226-1283)
“Ертөнцийг байлдан дагуулагчийн түүх”, Рашид-ад Дины “Судрын чуулган”
гэсэн хоёр алдарт зохиол туурвигдсан билээ.
    Ильхаадын улс нь 1294 онд шинэ цаасан мөнгөн тэмдэгтийг гүйлгээнд
оруулсан боловч төдий л амжилттай хэрэгжиж чадаагүй, харин зоосон мөнгийг
цэгцлэн шинэчлэснээр худалдаа гүйлгээний хөгжилд түлхэц үзүүлсэн бөгөөд
эзэнгүйдсэн тариалангийн газруудыг сэргээн ашиглаж, газрын эздэд зохих
хэмжээний хөнгөлөлт олгон газар тариаланг усжуулах, суваг шуудуу татах, усан
сан байгуулах ажлыг урамшуулан дэмжсэн байна. Шинээр томоохон хот суурин,
орд өргөөг барих явдал элбэгжиж, уран барилга, гар урлалыг хөхүүлэн дэмжиж
байжээ.
    Хэдийгээр Ильхаадын улс нь хөгжин цэцэглэж, хүчирхэгжиж байсан боловч
эх нутгаасаа алс хол олон арван жилээр суусан цэргүүдийн дунд нутаг буцахаар
эрмэлзэх, түүнийгээ хүч хэрэглэн илэрхийлэх зэрэг явдал улам бүр нэмэгдсээр
байсан билээ. Газан хааны үед исламын шашинд хаан болон бусад томоохон ноёд
орсноор эндхийн монголчуудын дийлэнх нь тус шашныг шүтэх болсон байна.
    XIV зууны 30-40-өөд оны үе болоход
Хүлэгүгийн улсын Монголчууд иран,
түрэг угсааны аймаг ястны дунд орж
уусан ижилсээд, нутгийн хүнээс бараг
ялгагдахгүй болсон ч төр, цэргийн эрхийг
монгол угсааны ноёд залгамжилж байсан
юм. 1352 оны үед Иранд хотын уран
дархан, хөдөөгийн тариачдыг хамарсан
том бослого гарснаар 1353 онд
                                          Зураг 2.20. Ильхаадын улсын дурсгал
Тугайтөмөрийг бусад монгол ноёд Тайлбар: Өлзийт хааны бунхан
түшмэдийн хамт барьж устгаснаар (Иран. Султание хот)
Ильхаадын улс мөхжээ.                     Эх сурвалж: https://mongoltoli.mn/

    Алтан ордны улс: 1225 онд Чингис хаан ууган хүү Зүчийн эзэмшилд Эрчис
мөрнөөс баруун тийш, Хорезмоос хойшхи нутгийг өгсөн нь энэхүү улсын эхлэл
болж өгсөн юм. Улмаар Зүчийн хоёрдугаар хөвгүүн Бат 1236-1240 оны хооронд
Урал мөрнөөс баруун тийш Волга мөрний дагуу Кипчак, Болгарыг эзэлж Оросыг
эрхшээлдээ оруулсанаар Алтан ордны улсыг үндэслэсэн байна. Бат хааны дараа
түүний хүү Сартак (1255-1256), дүү Бэрх (1256-1266), Мөнхтөмөр (1266-1280),
Тудамөнх (1280-1287), Тулабуга (1287-1291), Тогтох (1291-1312), Узбек (1312-
1342), Жанибек (1342-1357) зэрэг хаад хаан ширээ залгамжилсан билээ.

                                      68
                           Монголын түүх, соёл, ёс заншил

                                            Зүчи, Бат нарын үед Алтан ордны хаан
                                            өөрийн улсыг Монгол гүрний нэгэн
                                            хэсэг гэж үзэн, Монголын хаанд
                                            захирагдаж байсан боловч Бэрх ханы
                                            үеэс буюу Юан улс байгуулагдсан
                                            цагаас эхлэн биеэ даасан байдалтай
                                            болж, удалгүй Монгол гүрнээс
                                            бүрмөсөн тусгаарлан салжээ. Алтан
                                            ордны улсыг Зүчийн үр ач нар толгойлж
                                            төр, засаг захиргаа, цэргийн зохион
Зураг 2.21. Алтан ордны улсын дурсгал
Тайлбар: Түгжээтэй, нугастай, дундаа чулуун байгуулалт нь эхний үед монголынхтой
шигтгээтэй алтан бугуйвч (ОХУ. Эрмитаж)     адил байжээ. Бэрх хаан 1265-1266 онд
Эх сурвалж: http://peak.mn/
                                            Кавказын нурууг эзлэхийн тулд Египет
улстай холбоо байгуулж байсан. Мөнхтөмөр Египетийн султантай хамтран Абага
хааны эсрэг байлдаж, 1271 онд Константинополь руу дайн хийжээ. Алтан ордны
хамгийн хүчирхэг болсон нь Үзбек, Жанибек нарын үе бөгөөд исламын ёсыг
төрийн шашин болгож, 1356 онд хэсэг зуур Хүлэгүгийн улсын нийслэл Тебриз
хотыг нийт Азербайджаны хамт булаан авчээ.
     Алтан ордны хотуудад гар урлал, худалдаа арилжаа нэлээд хөгжиж, Орос,
Дундад Азийн зэрэг орны суурьшмал иргэдийн дотроос олон тооны гар урчуудыг
олзлон авч төв хотууддаа суулган ажиллуулдаг байсан ажээ. Алтан ордны улс
Монголын эзэнт гүрний зах хязгаар болж байсан учир Хятад болон Иран дахь
хаант улсуудтай соёлын хувьд адилгүй байсан юм. 1260-аад оныг хүртэл Алтан
ордны улс хил хязгаараа бүрэлдүүлэн тогтоосны хамт дотоод, гадаад харилцааг
хөгжүүлж, хот сууринг сэргээх буюу шинээр босгох үйлсийг эрчимжүүлж Ижил
мөрний эрэг дэх Сарай хотыг нийслэлээ болгож байсан юм. Улмаар худалдаа
эдийн засаг, алба татварын тогтолцоог бүрдүүлж байсан бол аажимдаа эдийн
засаг нь бэхжин, соёл, гадаад харилцааны хүрээгээ өргөжүүлсэнээр Евразийн
улс төрийн харилцааг тодорхойлох гол хүчний нэг болсон юм. 1360-аад оноос
дотоодын хямрал эрчимжиж, хаан ширээний төлөө тэмцэл явагдсан зэрэг хүчин
зүйлсээс шалтгаалж тус улсыг мөхөхөд хүргэсэн гэж үздэг.
     Алтан ордны газар нутаг нь дорно зүг Эрчис мөрнөөс өрнө зүг Дунай мөрний
доод урсгал, өмнө зүг Дагестан, Азербайжан, хойт зүгт Ижил мөрний Болгар
багтаж байсан бөгөөд худалдааны хуучин зохион байгуулалтад тулгуурлан
сүлжээ үүсгэж, их хааны зарлиг ёсоор өртөө байгуулсан нь өрнө дорныг холбох
чухал сэжим болж өгчээ.
     XIV зууны дундуур Москва, Тверь, Рязаний зэрэг вант улсууд бие даах
бодлого баримтлаж Москвад төвлөрсөн Орос улс байгуулахад чиглэж байжээ.
1380 онд Мамай хаан Москвагийн вант улстай тулалдаж Димитрий вангийн
                                        69
                          Монголын түүх, соёл, ёс заншил

цэрэгт Куликовын талд ялагдсанаар Орос
дахь Монголын ноёрхлыг унагах хүчтэй
түлхэц болсон юм. Хэдийгээр 1382 онд
Тогтамыш хаан Москваг довтлон дахин
алба бариулахаар болсон ч Цагадайн
улсын Төмөр хаан Алтан ордны улсыг
хүчирхэг болохоос болгоомжилж 1395
онд Тогтамышийг цохисноор дахин хүч
нь сулрав. Эдигей ноён 1397 онд Алтан
ордны улсыг захирч 1408 онд Серпухов,
                                          Зураг 2.22. Алтан ордны улсын дурсгал
Ростов, Доод Новгород зэрэг хотуудыг Тайлбар: Үйсэн дээрх бичиг (ОХУ. Эрмитаж)
эзэлсэн ч Москваг эзэлж чадалгүй буцсан Эх сурвалж: http://undesten.mn/
төдийгүй дотоодын самуунаас болж 1412 онд Хорезмын зүг зугтан гарчээ.
    XIV зууны эцэст Эрчис мөрөн хавийн нутагт Ногай ноён улс байгуулж бие
даасан бол 1437 онд Казаны хант улс шинээр байгуулагдаж, 1449 онд Крымын
хант улс, Астраханы хант улс, Сибирийн хант улс салан тусгаарласнаар Алтан
ордны улс бүрмөсөн задарч, биеэ даасан хэд хэдэн улс болжээ. Ийм үед Ахмед
хаан Алтан ордны нэгдмэл хүчирхэг байдлыг сэргээх оролдлого хийж 1472, 1480
онуудад Москва руу довтолсон ч амжилтгүй болсон төдийгүй 1481 онд таалал
төгссөнөөр Алтан ордны улс мөхжээ.
    Цагадайн улс: Чингис хаан амьд сэрүүндээ Цагадайд хувь болгож Или
голын сав, Долоон гол, Кашгарын нутаг дэвгэр буюу хуучин Хар Киданы нутаг
дэвсгэрийг таслан өгсөн боловч Өгөдэй хааны үед Мавераннахрын зарим муж
харъяалагдах болсон байна. Энэ байдал цаашид Цагадайн болон Зүчийн удмыхны
хооронд газар нутгийн маргаан гарахад нөлөөлжээ.
    Цагадай 1227 онд Чингис хааныг тэнгэрт халихад эзэмшил нутагтаа очиж
суусан бөгөөд 1242 оны эхээр өөд болжээ. Цагадай зургаан (зарим сурвалжид
долоо гэдэг) хүүтэй байсан гэдэг. Цагадайн улс нь Алгуй хааны (1260-1265) үед
буюу 1263 оноос бие даах бодлого баримтлаж эхэлсэн ч тухайн үеийн нөхцөл
байдлаас шалтгаалж төдийлөн тогтвортой болж чадаагүй бөгөөд Дува хааны
(1282-1307) үеэс улс төрийн дотоод байдлаа тогтворжуулж чадсан хэдий ч
гадаад байдал нь төдийлэн тайван бус байв. Дува хаан идэвхитэй үйл ажиллагаа
өрнүүлж Монголын эзэнт гүрний хэмжээнд дөрвөн улсыг холбооны хэлбэрээр
нэгтгэж худалдаа арилжаа хөгжүүлж тогтмол харилцаа холбоог тогтоох санал
дэвшүүлэн, түүнийгээ хэрэгжүүлэх гэж хөөцөлдөж байжээ.
    Улмаар Эсэнбөхийн хаанчлалын үед Цагадайн улсын дотоод байдал
тогтвортой байсан боловч гадагш хийсэн аян дайн түүнд сөргөөр нөлөөлжээ.
Кебек (1318-1326) хааны үед анх удаа улсынхаа хэмжээгээр хэрэглэх мөнгөн
зоосыг өөрийн нэрийн өмнөөс цутган гаргажээ. 1370 оныг хүртэл Тармаширин

                                       70
                           Монголын түүх, соёл, ёс заншил

(1326-1334), Бузан (1334), Женкши
(1334-1338) зэрэг 20 орчим хаад төрийн
эрхийг барьж байсан нь Цагадайн улсад
тогтвортой байдал бий болж чадаагүйг
харуулж байдаг. Ийнхүү улс төрийн
болон соёл, шашин шүтлэгийн зарим
хүчин зүйлсийн улмаас Цагадайн улс
XIY зууны эхээр баруун (Мавереннахор),
зүүн (Моголистан) гэж 2 хэсэгт
хуваагджээ. Улмаар 1370-1405 онд Төмөр
хаан Алтан ордны улсын хагас, Дундад
ази, Иран, Гүрж, Өмнөд оросыг нэгтгэсэн
                                          Зураг 2.23. Цагаадайн улсын үеийн дурсгал
эзэнт гүрнийг дан ганц цэрэг, зэвсгийн Тайлбар: Есөнтөмөрийн бичиг (Турфаны
хүчээр байгуулжээ. Төмөрийн улс цуглуулга)
дотоодын хямрал, ард түмний эсэргүүцэл Эх сурвалж: https://mongoltoli.mn/
тэмцлийн дүнд аажмаар сулран доройтсоор 1470-аад оны үед бие даасан хоёр
улс болж задарсан байна. 1499-1500 оны үед Төмөрийн угсааны ноёд Самарканд,
Бухар зэрэг чухал хотуудаа Узбекийн хаант улсын цэрэгт алдаж, удалгүй
бүрмөсөн цохигдон мөхсөн билээ.




                                        71
                         Монголын түүх, соёл, ёс заншил

                2.3. ДӨЧИН, ДӨРВӨН ХОЁРЫН МОНГОЛ

     Юан гүрний захиргааг эсэргүүцсэн бослого хөдөлгөөн монгол оронд
хэд хэдэн удаа гарч байснаас гадна Тогоонтөмөр хааны үед Хятад тэргүүтэй
Азийн улс орнуудын ард түмний аж байдал хүнд хэцүү болсны улмаас бослого
хөдөлгөөн гарах нь улам улам нэмэгдсээр байсан юм. Юан гүрний хааны ордны
тансаг амьдрал туйлдаа хүрч, ордны доторхи монголын язгууртнуудын хооронд
эрх тушаал булаацалдсан тэмцэл хурцдаж байсан зэргээс шалтгаалан Хятад дахь
засаг захиргааны хүч суларч эхэлжээ. Ийм нөхцөлд 1351 онд улаан алчууртны
тариачдын бослого эхэлж, богино хугацаанд өргөжсөнд Тогоонтөмөр хаан
ихэд тэвдэж Тогтох (1314-1377) жанжнаар удирдуулан цэрэг илгээж гол хүчийг
дарсан боловч Тогтохыг босогчдын талд орсон хэмээн хилсээр тушаалаас нь
огцруулснаас шалтгаалж түүний удирдаж байсан шилмэл торгон цэрэг дахин
Юан гүрний төрийн төлөө байлдахгүй хэмээн зүг зүгтээ таран явжээ. Ийм
нөхцөлд улаан алчууртны бослого улам бүр газар авч Юан гүрний төр мөхөх
аюулд хүрсэн тул Монгол цэргийн нэрт жанжин Цагаантөмөр, Дашбаатар нарыг
илгээж, тэдний хүү Хөхтөмөр, Бортөмөр нар үргэлжлүүлэн 1363 он гэхэд дарж
чадсан ч удсангүй Хятадын өмнөд нутгийн ихэнхийг хамарсан тариачдын
бослого гарсаны улмаас Тогоонтөмөр хаан хятадын өмнөд нутгийг бүрмөсөн
алдсанаа хүлээн зөвшөөрч умард хэсгийг барьж тогтоох ажил хийжээ.
                                        Босогчид юуны өмнө Хятадын өмнөд
                                        нутагт байсан монголчуудыг цэрэг, ард
                                        ялгалгүй умард зүг явуулахгүй
                                        хорьсноор тэндхийн Монголчууд
                                        өөрсдийн бүх хүчийг Юньнаньд
                                        төвлөрүүлэн       Хятад      цэргийн
                                        довтолгооныг 1381 он хүртэл няцааж
                                        байгаад ялагдан ихэнх нь хядагдаж,
Зураг 2.24. Монголын эзэнт гүрний үед   зарим нь тарж бутарсан байна. Одоо
холбогдох дурсгал
Тайлбар: Дотроо өрөм бүхий ваар         Юньнаньд тэдний үр хойчис 6000
(Хөвсгөл. Улаан-Уул)                    гаруй монгол хүн амьдарсаар байна.
Эх сурвалж: http://nationalmuseum.mn/   Тогоонтөмөр хаан Хөхтөмөр жанжны
цэргийг хятадын өмнөд нутагт илгээж хаагдсан Монголчуудаа татаж авахаар
илгээсэн ч Юан төрийн хятад цэргийн гол хүч босогчдын талд орсноор амжилтгүй
болж 1368 оны 9-р сарын 15-нд нийслэл хот эзлэгдэн Тогоонтөмөр хаан торгон
цэргийнхээ гол анги, зарим бараа бологч сайд, ноёдын хамт умар зүг Монгол
нутгаа зорин оджээ. Ийнхүү 1368 он гэхэд Юан гүрэн үндсэндээ мөхсөн юм.
     Юан улсыг мөхсөнөөс хойш Манжийн эрхшээлд орох хүртэлх Монголын
түүхийн зурвас үеийн үйл явцыг улс төрийн бутралын үе хэмээн нэрийддэг

                                      72
                             Монголын түүх, соёл, ёс заншил

бөгөөд дөчин, дөрвөн хоёрын Монгол улс хэмээн тэмдэглэдэг билээ. Тогоонтөмөр
хаан 1368 онд Дайдугаас зугатан гарснаас хойш 1370 оныг хүртэл нийслэлээ
эргүүлэн авч, Юан улсаа сэргээхээр тэмцсэн боловч амжилт олсонгүй Хятадын
нутагт шинээр байгуулагдсан Мин улсын цэргийн хүчинд цохигджээ. Ийнхүү
цэрэг дайчлан дайн тулаан хийж байсан тус үйл явдал нь дайн дажнаас багагүй
хугацаанд ангижраад байсан уугуул Монгол иргэдэд хүнд дарамт болсноос гадна
их хаадын сүр хүчин доройтож жирийн язгууртнаас ялгарахгүй шахам болсон
нь харьцангуй биеэ даасан нутгийн ноёдын эрх ашгийг хөндөж, тэдний зүгээс
хүчтэй эсэргүүцэлтэй тулгарч улмаар эрх мэдлийн төлөөх тэмцэл өрнөж эхэлсэн
юм. Мөн эдийн засгийн хувьд ан агнуур болон мал аж ахуйн бүтээгдэхүүнийг
борлуулж таваарын солилцоо хийх бараг цорын ганц газар болох Хятадын зах
зээлээс таслагдсанаар хүнд байдалд орсон нь Монголчуудын хүч доройтох
дотоод нөхцөл болжээ.
    Аюушридар (1370-1378) хаан Мин улсын түрэмгийллийн эсрэг тууштай
тэмцсээр харилцан эрх тэгш улс болохыг богино хугацаанд ч болов хүлээн
зөвшөөрүүлж чаджээ. Гэвч түүнийг нас барсны дараа Монголын дотоодод хаан
ширээний төлөө тэмцэл өрнөснийг Мин улс ашиглан Монголыг өөрийн улс
төрийн нөлөөнд оруулах бодлогоо хэрэгжүүлж эхэлжээ. Төгстөмөр (1378-1388)
хаан Монголын нэлээд хэсгийг өөртөө татан нэгтгээд Хятадыг уулгалан довтлох
болсон учир Мин улс 1380 онд их хэмжээний цэргийг Монгол руу илгээж
Хархорумыг эзлэн авч сүйтгэсэн байна.




Зураг 2.25. Аюушридар билигт хааны тухай сурвалжийн мэдээ
Тайлбар: Лувсанданзан. Алтан Товч. (Монгол Улсын Үндэсний номын сан)
Эх сурвалж: https://mongoltoli.mn/
    Хариуд нь Монголын жанжин Өлзийбух, Нарбух нар Хэбэй мужид дайран
орсон тул Мин улс 1381 онд их хэмжээний цэргийн хүчийг Монголын нутаг руу
оруулжээ. Харин 1382-1387 онуудад том хэмжээний дайн хоёр орны хооронд
гараагүй боловч 1387 онд Мин улсын зүгээс Ляодунд төвлөрч байсан Юан
улсын нэрт жанжин Нагачугийн цэргийн хүчийг Төгстөмөр хаантай нэгдэхээс
болгоомжилж устгахаар шийдэн ширүүн тулалдсаны эцэст Нагачу хүчин
мөхөсдөж бууж өгчээ. Ингээд Төгстөмөр хаантай 1388 онд хийсэн шийдвэрлэх

                                           73
                               Монголын түүх, соёл, ёс заншил

тулалдаанд Монголын цэрэг ялагдаж зугтсан төдийгүй тухайн үед Монголд
хамгийн хүчирхэг, нэр нөлөө бүхий хүн болоод байсан Аригбөхийн угсааны
ноён Есүдэрийн гарт хөнөөгджээ. Монголын хаан ширээг Энхзоригт (1389-1392)
хаан залгасан ч дотоодын хямралыг бүрэн намжааж чадсангүй, улмаар Мин улс
1392 онд ихээхэн цэргийн хүчийг Монгол руу илгээж Онон гол хүртэл давшаад
буцсан байна.
    Монгол орон нь төв хэсэг буюу Зүүн Монгол, Баруун Монгол буюу Ойрад,
зүүн өмнөд хэсэг буюу Урианхайн хязгаар гэсэн гурван хэсэгт хуваагдаж байсан
бөгөөд Монголын төрийг бүрмөсөн устгаж, хаадын удмыг таслах гэсэн зорилготой
Мин улсын цэрэг удаа дараалан Зүүн Монголын нутгийн гүнд хүртэл давшиж хүн
амыг алах, олзлон авах зэрэг явдал элбэг байсан учир нутгийн оршин суугчид ч
хаан, ноёдыг Монгол нутагт зугатан ирж өөрсдийг нь эрсдэлд орууллаа хэмээн
эсэргүүцэх болжээ. Ийм үед Баруун Монгол буюу Ойрад нь Зүүн Монголыг
бодвол эхний үед дотоод нэгдэл сайтай, эрсдэл багатай байсан тул Ойрадууд нийт
Монголчуудыг нэгтгэн захирахыг хичээх болсон ажээ. XIV зууны эцсээр Хойдын
ноён Үгэчи Хашиха нь задраад зуу шахам жил болсон дөрвөн Ойрадын чуулганыг
сэргээж төрийн эрх мэдэл булаацалдахаар бэлтгэж эхэлжээ.
    Элбэг (1392-1399) хааны өөрийн дүүг болон дэргэдээ сууж байсан дөрвөн
ойрадын төлөөний түшмэлийг хилсээр хороосон явдал нь ноёдын тэмцэл дахин
дэгдэж, нэгдсэн захиргаа бутран задрах явдалд гүнзгий нөлөө үзүүлсэн. Үгэчи
Хашиха 1399 онд Элбэг хааныг довтлон хороосонд хүү Гүнтөмөр (1400-1402)
нь ширээг залгасан боловч мөн л хороогдон Зүүн Монголын зарим ноёдын
дэмжлэгтэйгээр Үгэч Хашиха (1403-1408) төрийн эрхийг барих болжээ.




Зураг 2.26. Батула чинсангийн тухай сурвалжийн мэдээ. Тайлбар: Лувсанданзан. Алтан Товч.
(Монгол Улсын Үндэсний номын сан)
Эх сурвалж: https://mongoltoli.mn/
    Өлзийттөмөр (1408-1412) хаан ширээнд суусан үед Мин улсын зүгээс
Ойрадын гурван тэргүүн ноёнд хүндэт цол шагнаж монголчуудыг дотор нь
хагаралдуулж хүчийг нь сулруулах бодлогоо хэрэгжүүлжээ. Үүнд дургүйцсэн
Өлзийттөмөр хаан 1409 онд Ойрадын ноёдын эсрэг дайтсан ч ялагдаад ухрах зуурт
Мин улсын хаан өөрөө 50 түмэн цэрэг толгойлон 1410 онд Онон мөрөн хүртэл

                                             74
                         Монголын түүх, соёл, ёс заншил

цөмрөн орж тулалдахад Өлзийттөмөр цөөн хүний хамт зугтжээ. Түүнийг 1412 онд
Батула чинсан хорлож алаад хааны тамгыг булааж Хархорум хотыг эзэлжээ. Гэвч
тэр үеийн Монголын төр ёсонд Чингисийн алтан ургийн хүн Монгол улсын хаан
болдог тогтсон журамтай байсан учраас Өлзийттөмөр хааны хүү Дэлбэг (1412-
1415)-ийг хаан өргөмжлөөд нэрийг нь ашиглан төрийг захирч байлаа.
    Мин улс бас Ойрадыг хэтэрхий хүчирхэгжихээс болгоомжилж хүчийг нь
тарамдуулахын тулд Зүүн Монголын ноёдыг дэмжиж эхэлжээ. Ингээд Ойрад,
Зүүн Монголын хооронд дайн гарахад Мин улс 50 түмэн цэргээр зүүн Монголын
талд тулалдаж 1414 онд ялсан ажээ. Дэлбэг хааныг Үгэчи хашихын хүү Ойрадай
(1415-1425) хороож өөрийгөө хаан өргөмжилжээ. Гэвч Монголын дотоод байдал
нэн тогтворгүй байж Зүүн Монголын цэрэг Ойрадын хүчийг бут цохин хаан
нас барахад тулалдаанд гарамгай оролцсон Хорчины Адай (1425-1438) тайжийг
хаанаар өргөмжилж Аругтай улсын тайш болжээ. Аругтай багын өс хонзонг санаж
Батула (Махмуд)-гийн хүү Тогооныг зовоон зарцлаж байсанд хорссон тэрээр эх
Самар хатны ятгалгаар суллагдан Ойрадад очиж чинсаны албыг хааж байхдаа
цэрэг бэлтгэн хааны ордныг гэнэдүүлэн эзлэж аваад Элбэг хааны ордонд төрсөн
Ажай тайжын Тогтоабух (1439-1452)-ыг Тайсун хаан хэмээн өргөмжилжээ.
Тайсун хааны үед хаан биш Тогоон тайш давамгай эрхийг эдлэж байсан боловч
зүүн хязгаараа бататган өөртөө татаж, тухайн үед харьцангуй тусгаар байсан
Урианхай нарыг эрхэндээ оруулж, баруун зүг Хамитай найрамдалт харилцаа
тогтоон дотоод байдлаа бэхжүүлээд Мин улстай худалдаа арилжааны харилцаагаа
сэргээхээр зорьж байлаа. Гэвч худалдааны эрх тэгш бус байдал болон бусад улс
төрийн хүчин зүйлсээс шалтгаалан 1449 онд Монголын цэрэг 4 замаар довтолж
эзэн хаан Ин Цзуныг нь олзлон авч ялалт байгуулсан боловч буцаан өгч хоёр
улсын хооронд найрамдалт харилцаа тогтоосон ажээ.
    Гэвч энэ үед хааныг залгамжлах хунтайжийг тодруулах асуудалд хаан, тайш
хоёрын санал зөрөлдөж чуулганаар хэлэлцээд ч үр дүнд хүрээгүй төдийгүй
хааны дүү Агваржин жонон Эсэн тайштай нэгдэн Тайсунг шахамдуулан хөөх
үед төрхөмд нь буцаасан хатны нь эцэг Чавдан ноён хааныг хөнөөжээ. Эсэн
тайш (1453-1454) Агваржин жононг (1453) хөнөөн хаан ширээнд суусан боловч
үе дамжин зөвхөн алтан ургийнхан хаан суудаг ёсыг зөрчиж ёс бусаар хаан
болсноор алтан ургийнханы эсэргүүцэлтэй тулгарсан байна. Нөгөө талаас хаан
болоод төрийн тушаалыг зохистой хуваарилалгүй хүүгээ тайш өргөмжилсөнд нь
түүний шадар түшмэл Алагтөмөр жанжин гомдон хорсож байсан төдийгүй хоёр
хүүгээ Эсэнд хорлуулан нас барснаар хилэнгээ дарж ядан гурван түмэн цэрэг
дайчлан бослого гаргаж хааны ордныг эзлэн түүнийг зугтаалгажээ. Эсэн хувь
заяаны эрхээр өмнө цаазлан хороосон Юншээбү аймгийн бөх Сорсуны гэрт хүрч
хүүд нь алагджээ. Энэ дажны үеэр Алагтөмөр чинсан ч амь үрэгдэж Ойрадын
сүр хүчин буурч Зүүн Монгол нь сэргэх байдалтай болж эхэлсэн.

                                      75
                             Монголын түүх, соёл, ёс заншил

    Эсэнгийн дараа Ойрадын
ноёдоос хааны тамга, өмнөх
хааны гэр бүл зэргийг булаан
авчирсан Болай тайш 7 настай
Махахурхисийг (1454-1465)
хаан ширээнд суулгажээ. Энэ
үеэс “Бага хаад” хэмээх нэр
гарсан байна. Тухайн үеийн
Монголын улс төрийн хүчнүүд
өөр өөрсдийнхөө цэрэг улс
төрийн     хүчээ      зузаатган Зураг 2.27. XIV-XVII зууны байдлыг харуулсан газрын зураг
                                 Тайлбар: Монголчуудын газар нутгийн байршил
нөлөөгөө       нэмэгдүүлэхийн Эх сурвалж: https://mn.wikipedia.org/
тулд Мин улстай харилцаа
тогтоох нь чухал байсан тул Махахурхис найрсаг харилцаа тогтоон худалдаа
хийх санал тавьжээ. Гэвч хоёр орны хооронд эхэлсэн худалдаа арилжаа нь
хэмжээ, нэр төрлийн хувьд хангалтгүй байсан учир монголчуудын дургуйцлийг
төрүүлж Мин улсыг уулгалах болжээ. Улмаар 1457 оны үеэр Алагтөмөрийн хүү
Болайд заналхийлэх болсон учир өмнөд хил орчмоор нутаглаж, Мин улсаас хүнс
тэжээл олгохыг хүссэн ч хүлээн аваагүй учир мөн л Мин улсын хилийг уулгалах
болсон. Ийнхүү Болай 1457-1461 онд Ордост байрлаж байснаас гадна удалгүй
Мулихай ван ирсэн учир хэсэг хугацаанд хятадууд эзэмшээд байсан энэ нутгийг
эргүүлэн авчээ. Энэ үед Болай болон Мулихай вангийн хоорондын зөрчил хурцадсан
ч Болай хүчирхэг хэвээр байж 1462 онд Урианхайн гурван харуулыг эрхшээлдээ
оруулж, 1465 онд 90 000 цэргийн хүчээр Зүрчид рүү довтолжээ. Гэвч санал
зөрөлдсөний улмаас Болай Махахурхис хааныг хороосон ч өөрийг нь Мулихай ван
алж хаан ширээнд Тогтобухын хөвүүн Молон (1465-1466)-ыг суулгажээ. Молон
1465 онд Монголын хаан ширээнд суусан боловч 1465-1466 оны хооронд тун удалгүй
Мулихай ванд хорлогджээ. Мулихай ван нэг хэсэг маш хүчирхэг болсон ч Хасарын
удам Хорчины ван Өнөболдод хөнөөгдөж Монголын их хааны ор нэг хэсэг хугацаанд
эзэнгүйрч улс төрийн бутрал улам даамжирсаар байв.
    Цөөнгүй жилийн турш эзэнгүй байсан төрийн эрхийг Мандуул (1474-1479)
барьсан ч улс төрийн бутралыг намжааж чадаагүй төдийгүй Ордосыг ч бүрэн
эрхэндээ оруулж чадаагүй юм. Тухайн үед монгол ноёдуудын дотроос Бэгэрсэн,
Алчу, Баянмөнх жонон, Тогооч, Исмайл тайж нар хамгийн нөлөө бүхий байсан
ч 1476 оны үеэр Монголын эрх баригчдын дотор хагарал гарч хааны хадам
эцэг Бэгэрсэн болон Баянмөнх жонон нарыг хөнөөж, улмаар Мандуул хаан
нас барснаар төрийн хэрэг Исмайл тайш нарын гарт орсон ажээ. Ийнхүү олон
жилийн турш үргэлжилсэн улс төрийн бутрал нь Монголын хаант төрийн хүчин
чадлыг бууруулж эдийн засаг, худалдааны хөгжлийг саатуулж, цаашдаа тусгаар

                                           76
                         Монголын түүх, соёл, ёс заншил

тогтносон байдлыг хэврэгшүүлэх аюултай байсан учир энэхүү тархай бутархай
байдлыг эцэс болгож Монголыг нэгтгэх явдал тэр үед чухал зорилт болон
тулгарчээ.
    Ийм үед Баянмөнх жононгийн хүү Батмөнхийг (1480-1517) хаан ширээнд
залаад Мандуул хааны бага хатан Мандухай түүний хатан болж төрийн хэргийг
барьсан нь Монгол ноёдын саланги бутархай байдлыг арилгахад их үүрэг
гүйцэтгэжээ. Үүний тулд Мандухай юуны түрүүнд Дөрвөн Ойрадыг нэгтгэхийг
чухалчилж өөрийн биеэр цэрэглэн мордож хааны захиргаанд оруулжээ. Дөрвөн
Ойрадыг номхотгосны дараа “завилж бүү суу, сөгдөж суу. Малгайн залааг гурван
хуруунаас илүү бүү хий. Хутгаар мах бүү ид, амаараа зулгааж ид. Айргийг цэгээ
гэж хэлж байх” зэргээр хатуу цааз тогтоосон ч Ойрадууд махыг хутгаар огтолж
идэхийг гуйсан учир зөвшөөрсөн гэдэг.
    Батмөнх даян хаан улс орноо нэгтгэн захирч шинэчлэл хийхдээ чинсан, тайш
хэргэмийг устгаж, харин жонон тушаалыг бэхжүүлэн алтан ургийнхны байр
суурийг бататгажээ. Улмаар тухайн үед нөлөө бүхий байсан Исмайл тайшийг
1483 онд бүрмөсөн доройтуулж, Ойрадуудыг 1489 онд ялсан ч тэд эсэргүүцэл
гаргасныг 1496 онд даржээ. 1508 онд Монголжин аймгийг хураан авч, 1509 онд
Улсболдыг баруун түмэнд жонон
суулгахад Ибарай тайш, Мандулай
нар хөнөөсөн тул ял асуужээ. Тэрээр
Монголыг       нэгтгэхийн      төлөө
тэмцэлдээ түүний шууд захиргаанд
байсан Цахар, Халх түмний хүчийг
ашиглаж байв. Батмөнх даян хаан нь
нийт монголчуудыг нэг хааны
захиргаанд оруулахдаа улс орны
нийгэм төрийн байдал, эдийн засгийн
хүчин чадлыг зөв үнэлж, цэрэг улс
төрийн тохирсон бодлого явуулсан Зураг 2.28. Батмөнх даян хааны хөшөө
бөгөөд төрийн нэгдмэл байдлыг Тайлбар: Өмнөговь. Даланзадгад
                                       Эх сурвалж: https://mongoltoli.mn/
хангахын тулд төрийн засаглалд
зарим өөрчлөлт хийж, удирдлагын төвлөрсөн байдлыг бий болгосон. Улс төрийн
бутралыг гэтлэн давахын тул дотоодын дайн самууныг хатуу, зөөлөн арга
хэрэглэн давснаар Баруун, Зүүн Монголын цэргийн нэгдмэл хүчийг бий болгоод
улсынхаа тусгаар тогтнох гадаад таатай нөхцлийг бий болгохын төлөө хүч
хайргүй тэмцэж Монголыг Мин улстай эн зэрэгцэхүйц улс болгож чадсан билээ.
Мөн Батмөнх даян хааны авч хэрэгжүүлсэн бас нэг арга хэмжээ нь эзэлсэн газар
нутгаа өөрийн 11 хөвүүндээ хувааж өгсөн явдал юм.
    Батмөнх Даян хаан нас барсны дараа баруун түмний Барсболд (1517-1519)

                                      77
                         Монголын түүх, соёл, ёс заншил

жонон Боди-Алаг (1519-1547)-ийг нас бага хэмээн нэг хэсэг өөрөө хаан суусан
ч зүй ёсоор хаан ор залгах эрхийг нь хүлээн зөвшөөрч эрхээ шилжүүлжээ. Боди-
Алаг хааны үед Урианхай түмэн 1524 онд бослого гаргаж түүнийг дарахын тулд
Урианхай руу 6 удаа цэрэглэн мордож 20 жил үргэлжилсний эцэст сая ялалт
байгуулжээ. Тухайн үед мөн Хөх нуурыг эзлэн авахыг оролдсон ч энэ үйл хэрэгт
баруун түмний ноён Алтан хан тэргүүлэх үүрэгтэй оролцож тэднийг их хаан
сайшаан шагнахын хамт тэдний үйл хэрэгтэй эвлэрэн зохицоход хүрч байсан ажээ.
     Дарайсун гүдэн (1548-1557) хаан тухайн үед ихээхэн хүчирхэгжиж байсан
баруун түмний Алтан хантай найрамдалт харилцаатай байхыг чухалчилсан
бөгөөд дотоод эв нэгдэл үе үе сэргэж, гадаад улстай харилцахдаа нэгдсэн
бодлогоор харилцдаг байсан нь тун чухал алхам байлаа. Түүний хаанчлалын үед
Монголын нийгэм нэг үе тогтворжиж эхэлсэн юм.
                                          Дарайсун хааны хүү Түмэн (1558-
                                          1593) засагт хааны үед улс төрийн
                                          бутралыг дахин намжааж чадсан
                                          бөгөөд улсын бүрэлдэхүүнд багтаж
                                          байсан түмнүүдийг цэргийн хүчээр
                                          эзлэх биш, харин найрсаг холбоо
                                          тогтоон зөвхөн алтан ургийн ноёдоос
                                          бүрдсэн төвлөрсөн засгийн газар
                                          байгуулах үйл ажиллагааг эхлүүлсэн
                                          байна. Энэ төв засгийн газрын
                                          бүрэлдэхүүнд Зүүн гараас Түмэн
Зураг 2.29. Түмэн засагт хааны тухай      засагт хаанаас гадна Цахарын Амудай
сурвалжийн мэдээ                          сэцэн хунтайж, Халхын үйзэн
Тайлбар: Эртний Монголын хаадын үндслэсэн
төр ёсны их шар тууж (Санкт Петрбург)     Субахай, Баруун гарын удирдагч
Эх сурвалж: https://mongoltoli.mn/        Ордосын Хутугтай сэцэн хунтайж,
Асудын Номудара ноён, Түмэдийн Чүрүг (Алтан ханы ач), Баарин, Жаруд
аймгийн ноёдууд оржээ. Төв засгийн газарт зөвхөн Алтан ургийн гишүүд их
хаан тайж нар орох эрхтэй байжээ. Түмэн хаан хил хязгаараа өргөтгөх бодлогыг
явуулж, Зүрчид, Илигүд, Дагуур зэрэг аймгийг эрхэндээ оруулж авсан байна.
     Тэрээр 35 жил төр барьсан бөгөөд түүний үед улс төрийн хямрал нэг хэсэг
зогсож ард олны аж амьдрал сайжирчээ. Тэрээр Монголчуудын урт хугацаанд
баримталж байсан алба татвар гувчуурын журмыг өөрчилж эзэлсэн аймгуудаас
шан харамж авах болов. Түмэн засагт хааны дараагийн авч хэрэгжүүлсэн бас
нэгэн арга хэмжээ нь Төвөдийн улааны шашны (буддын шашны гармава урсгал)
тэргүүн Гармаа ламыг урьж авчран багш шавь барилдан буддын шашинд орж
улс орондоо шашин дэлгэрүүлэх ажил зохиожээ. Гэвч шарын урсгалын (буддын
шашны гэлүгва урсгал) хүч нөлөө ихийг харгалзан III далай ламыг урьсан боловч

                                      78
                          Монголын түүх, соёл, ёс заншил

Далай лам уулзах гэж ирэх замдаа насан эцэслэжээ. Шарын урсгалыг Түмэдийн
Алтан хан дэлгэрүүлэх ажлыг идэвхитэй зохион байгуулж, 1577 онд III далай
ламтай уулзсан байлаа.
    Ийнхүү монголчуудын улс төрийн бутрал намжин хүчирхэгжиж байх
үед Мин улс Түмэн засагт хаан болон Түмэдийн Алтан хан нартай найрамдах
бодлого барихын зэрэгцээгээр тэднийг хооронд нь аль болох эвдрэлцүүлэх
бодлого барьж байлаа. Энэ үед ихээхэн хүчирхэг байсан Алтан хан харьцангуй
бие даасан бодлого явуулж Мин улсад олон удаа элч илгээж худалдаа арилжааг
өргөтгөх зорилго тавьж үе үе албан ёсоор, зарим тохиолдолд цэргийн хүчээр
шахамдуулан төмөр, торго бөс даавуу, тариа будаа зэргийг арилжаалж байжээ.
    Буян (1593-1603) сэцэн хаан төрийн эрхийг барих хугацаандаа эцгийн
үйлсийг үргэлжлүүлэн шашны хэргийг дэмжин тэтгэж байсан гэдэг. Лигдэн
(1604-1634) хаан суух үед Халх аймгууд харьцангуй бие даасан байдалтай болсон
бол Ойрадууд ихэд хүчирхэгжин Лигдэн хаан зөвхөн өөрийн Цахар түмнийг
захирах хүртлээ хүчин буурсан байв. Монголын их хааны хүч нөлөө бууран
доройтсон хэдий ч Лигдэн хаан идэвхтэй гадаад, дотоод бодлого явуулж байв.
1617 онд Авга хар ууланд нийслэл Цагаан хотыг байгуулж, Монголчуудыг
бурхны шашны үзэл санаагаар
нэгтгэхийг      зорьж        хутагт
хувилгаадыг урьж, ном судар
орчуулах, сүм хийд байгуулах
зэргээр бурхны шашныг тэтгэн
дэлгэрүүлж байв. 1618 оны үеэс
Лигдэн хаан улааны шашныг шүтэх
болж улааны урсгалын лам Шарваа
                                    Зураг 2.30. Очирт цагаан хотын туурь
хутагтыг     Очирдара       хэмээн Тайлбар: Лигдэн хутагт хааны сууж байсан хот
өргөмжилж, улсын багш болгожээ. (Өвөр Монгол. Ар хорчин)
                                    Эх сурвалж: https://mongoltoli.mn/
Бурхны шашны хөлгөн судар 108
боть “Ганжуур”-ыг Гунгаа-Одсэр, Бандида гүүш, Ананд гүүш нарын 33
эрдэмтнээр 1628-1629 оны хооронд орчуулуулан алтан үсгээр бичүүлж, төрийн
гурван эрдэнийн нэгэнд тооцох болсон байна.
    Өвөрмонгол Манжид эзлэгдсэн нь: 1616 онд байгуулагдсан Умард Алтан
улс (Манж)-ын зүгээс Өвөр Монголын олон аймагт өөрийн нөлөөг дэлгэрүүлэн,
газар нутгаа тэлэх бодлого явуулах болсон нь Монгол улсын тусгаар тогтнолд
бодитой аюул занал учруулах болов. Гэвч эхэн үедээ Умард Алтан улсын хаан
Нурхач өөрөө тэргүүлэн Өвөр Монголын Хорчин, Өвөр Халхын Жарууд, Баяуд
зэрэг аймгуудтай худ ургийн барилдлага тогтоосон нь Монголын талаас ирж
болзошгүй дайсагналыг сатааруулж, хүчээ төвлөрүүлэн Мин улсыг дайлах,
нөгөө талаас тэдгээр монгол аймгийн ноёдод өөрийн хараа хяналтыг тогтоож,

                                       79
                          Монголын түүх, соёл, ёс заншил

нөлөөндөө оруулах эчнээ бодлогыг агуулжээ. 1618 онд Манж нар Мин улсын
зарим хэсгийг довтлохтой зэрэгцүүлэн Лигдэн хаан 1619 онд Гуаннин хотыг
эзлэн алба татвар авах болсон тул Мин улс Манж, Монголын хүчин нэгдэхээс
болгоомжлон “нүүдэлчдийг нүүдэлчдээр нь цохиулах” уламжлалт аргаа
хэрэглэж Лигдэнгийн хүчийг ашиглан хойд хязгаараа Манжийн түрэмгийллээс
сэргийлэх бодлого баримталсан юм. Үүний тулд хилийн худалдаа нээж, Лигдэнд
хил хамгаалсны шагнал хэмээн жил бүр мянган лан цагаан мөнгө өгөх болсон нь
Манж нарын баруун тийш хийх түрэлтийг зогсооход хүрсэн юм.
                                               1619 онд Манж нар Мин улсын
                                               хязгаарт хийсэн довтолгооны
                                               үеэр Өвөрмонголын цэргийн
                                               хүчийг ялсан нь нөлөөгөө хүчтэй
                                               дэлгэрүүлэх    нэг    нөхцлийг
                                               бүрдүүлжээ. Лигдэн хаан болон
                                               Манжийн      хааны    харилцан
                                               илгээсэн бичигт Монгол ба
                                               Манжийн хооронд өшөө хонзон
                                               үгүй болохыг дурдсан ч аль аль
Зураг 2.31. Өвөр Монголын газрын зураг         нь өөрийн улсыг илүү хүчирхэг
Тайлбар: Өвөр Монголын аймаг, хошуудын байршил
Эх сурвалж: https://mongoltoli.mn/             хэмээн бие биенээ басамжлан
                                               үзсэн нь эцэстээ хоорондоо
тулалдах нь зайлшгүй болсон байна. Харин Өвөр Халхын таван отгийн тайж нар
Мин улсад туслан Манжийн эсрэг тулалдсан тайж нарын үйлдлийг уучлахыг
хүсч, Мин улсын эсрэг хамтран тэмцэх санал тавьсан юм. Манж нар Өвөр Халхад
тусгай элч нарыг яаравчлан мордуулж Мин улсын эсрэг хамтран тэмцэх тангараг
тавьж холбоо тогтоогоод олон тайж нарыг суллан шан харамж өгч нутагт нь
буцаасан боловч Өвөр Халхын тайж нар бусад ноёдыг хорионоос суллах
зорилгоор Манжийн цэрэгтэй тулалдах, элч нарыг нь дээрэмдэн талах зэргээр
тэдэнтэй байгуулсан холбоотны тангаргаа зөрчиж байжээ. Нөгөө талаас Өвөр
Халхын тайж нар Манж нартай холбоо тогтоосонд хилэгнэсэн Лигдэн хаан
зэмлэн буруутгаж цээрлүүлэхийг завдсан нь хааны захиргаанаас гарахыг
эрмэлзэж байсан дотоодын задралыг түргэтгэв.
     1623 онд цөөнгүй ноёд харъяат ардаа авч Манжид дагажээ. Ер нь энэ үеэс
Манж нар Монгол аймгуудыг биедээ татах бус айлган сүрдүүлж, цэргийн хүчээр
дагуулах бодлогод шилжжээ. Ингээд мөн онд Жарууд аймгийг довтлон цохиж
эрхэндээ оруулаад 1624 онд Өвөрмонголчуудын дунд ихэд нөлөөтэй Хорчины
ноёдод элч илгээж, холбоо тогтоох санал тавихад айж эмээсэн Хорчины Ууба
тэргүүтэй олон тайж нар Манж нартай холбоо байгуулав. Нөгөө талаас, Лигдэн
хаан ч харъяат улсаа хүчээр хураан захирах бодлогод шилжиж Хорчин аймаг

                                       80
                            Монголын түүх, соёл, ёс заншил

руу довтлосон боловч өмгөөлөхөөр ирсэн Манжийн их цэргээс болгоомжлон
буцжээ. Нурхач нас нөгчсөний дараа түүний суурийг залгамжилсан Абахай
монгол аймгуудыг байлдан дагуулах талаар эрчимтэй бодлого явуулж 1626 онд
Баарин аймгийг довтлон эзлээд нэр нөлөө нь нэмэгдэх тусам Монгол аймгууд
дагаар орох болж 1627 онд Найман, Аохан аймаг, 1628 онд Харчин аймаг манжид
дагав. Манжийн хаан монгол аймгуудыг цэрэг зэвсгийн хүчээр дагуулахын хамт
уран мэх, өнгө мөнгөөр татах уламжлалт бодлогыг хослон хэрэглэж байсан нь үр
дүнгээ өгч байв.
     Улмаар Лигдэн хааны хүч суларсаныг далимдуулан холбоотон монгол
аймгуудын цэргийн хүчийг ашиглан 1628 онд Цахарыг довтлон ихээхэн хүн
малыг олзлон буцжээ. 1631 онд Манж нар цэргийн гол хүчээ Мин улс руу түр
шилжүүлснийг ашиглаж, Лигдэн хаан Манжид дагаар орсон Ар Хорчин, Дөрвөн
хүүхэд, Ар Асуд аймгийн ноёдыг зэвсгийн хүчээр эргүүлэн авахаар хөдөлж Шар
мөрөнд хүрсэн тул Манжийн хаан цэргээ татаж угтан довтолсон байна. Лигдэн
нутгийн гүн рүү ухрахад Абахай энэ удаа Лигдэнг бүрмөсөн цохин устгахаар
шийдвэрлэж 1632 онд өөрийн биеэр цэрэг удирдаж хөдөлсөн ч Манжийн цэрэгт
                                   явсан хоёр монгол хүн нууцаар оргон Лигдэн хаанд
                                   мэдээ хүргэснээр гэнэдүүлэн цохих гэсэн оролдлого
                                   бүтэлгүйтсэн юм. Абахай Хөх хотод ирээд Лигдэн
                                   хаан Хатан голыг гатлан нэгэнт гүйцэгдэхгүй хол
                                   газар хүрснийг олж мэдээд нэхэхээ зогсоосон боловч
                                   буцах замдаа Цахарын нутгийг бүрэн эзэлжээ.
                                       Лигдэн хаан Хөх нуурыг чиглэн явахдаа Түмэд,
                                   Ордос аймгийг довтлон цохиж, Чингисийн онгоны
                                   өмнө өөрийгөө Монголын их хаан хэмээн тунхаглаж,
                                   Чингисийн онгоныг хөдөлгөн авч явахыг оролдсон
                                   ажээ. Тэрээр Хөх нуурт очих болсон шалтгаан нь
                                   Манж болон Хятадаас зайдуу хүчээ сэлбэж, урьд
                                   холбоо тогтоосон Төвөдийн улааны шашинтны
Зураг 2.32. Манж улсын хаан        бүлэглэлтэй хамтран шарын шашинтны эсрэг тэмцэх
Абахай (1626-1643)
Тайлбар: Өвөр Монголыг             замаар Хөх нуурт бэхжин босохыг эрмэлзэж байсан
эрхэндээ оруулсан хаан             боловч замдаа 1634 онд цэцэг өвчнөөр өвдөн тэнгэрт
Эх сурвалж: https://mongoltoli.mn/
                                   хальжээ. Ийнхүү Өвөрмонголын ноёд толгойлох
эзэнгүй болж Манжийн хаанд дагаар орсон тул 1636 онд Өвөр Монголын 16
аймгийн 49 ноёдын чуулган Мүгдэнд болж, Умард Алтан улсын хаан Абахайг
Монголын хаанд өргөмжилжээ. Манжийн хаан өөрийгөө Манж, Монголын хаан
хэмээн үзэж улсаа Чин (ариун) хэмээн нэрлэж, оны цолыг Дээд эрдэмт гэжээ.
Үүний дараа Ордос зэрэг Манжийн захиргаанд ороогүй байсан бусад аймгууд
дагаар орж Өвөрмонгол бүхэлдээ Манжийн харъяат болсон байна.

                                         81
                         Монголын түүх, соёл, ёс заншил

    Манж нар Өвөрмонголыг эзэлсний дараа Лигдэн хааны хүү Эжэйд чин
вангийн хэргэм өргөмжлөн Цахар найман хошууг захируулж, хааны гүнжтэй
ураг холбосон юм. Эжэйн дараа түүний хүү Абунайд чин вангийн зэрэг
залгамжлуулсан ч тэрээр дүү Бүрни, Лувсан нарын хамт Монголын их хаадын
үр сад гэдгээ гүнзгий ухамсарлаж, 1675 онд Манжийн ноёрхлыг эсэргүүцсэн
бослого гарган тэмцсэний улмаас амь насаа алдсан билээ.
    Өвөрмонголыг эзэлсний дараа монголын талаарх манжийн улс төрийн
бодлогын гол зорилт нь халхыг байлдан дагуулахад шууд чиглэгджээ.
    Армонголын нөхцөл байдал: Армонгол гэх нэр анх XVI зууны эцэс, XVII
зууны эхээр үүсэхдээ Халхын долоон хошуунаас гадна Ар хорчин, Оннигуд,
Авга, Авганар зэрэг аймгийг хамааруулсан газарзүйн шинжтэй ойлголт байсан
бол бусад аймгууд нь Манжийн захиргаанд орсноор өнөөгийн Монгол улсын
оршиж буй газар нутгийг бүхэлд нь хамарч Халхын долоон хошуугаар төвлөрсөн
Монголчуудын нэг хэсгийг илэрхийлэх болжээ.
                                                   Манжийн түрэмгийлэл
                                                   эрс ширүүсч монгол
                                                   угсаатны        үндэсний
                                                   тусгаар тогтнолд аюул
                                                   нүүрлэж байсан үед
                                                   Армонголын        ноёдын
                                                   зүгээс Мин улс болон
                                                   дундад Азитай харилцах
                                                   замд         Өвөрмонгол,
                                                   Ойрдын нутаг хөндөлсөн
                                                   орших      тул    тэдгээр
                                                   оронтой шууд харилцах
Зураг 2.33. Монголын газрын зураг
                                                   бололцоогүй        байсан
Тайлбар: 1636 оны үеийн байдал (Ж.Гэрэлбадрах)
Эх сурвалж: https://mongoltoli.mn/                 төдийгүй Орос улстай
                                                   тогтмол       найрамдалт
харилцаа тогтоогдож чадаагүй явцуу түгжигдмэл байдалтай байв. XVII зууны
эхэнд халхчууд Батмөнх даян хаанаас хойш биеэ даасан байдалтай оршиж
байсныгаа хэвээр хадгалж явсан боловч бүх монголын сүүлчийн хаан Лигдэний
эрх захиргаанаас хараахан бүрмөсөн ангижран салаагүй юм.
    Халхын зүүн гарыг Түшээт хан Гомбодорж, Сэцэн хан Шолой, баруун
гарыг Засагт хан Субудай нар толгойлон захирч байсан боловч зүүн гарын Цогт
хунтайж, баруун гарын Омбо-Эрдэнэ тайж нарын эрх хүч үлэмж байв. Халхын
ноёд Өвөрмонгол дахь хэрэг явдлыг хөндлөнгөөс ажиглаж, Лигдэн хутагг хааны
тэмцлийг хэрхэн үзэх талаар харилцан адилгүй байр суурь баримталж байв.
Улмаар Лигдэн хаантай таарамжгүйн улмаас Үзэмчин, Сөнид, Хуучид, Авга,

                                      82
                             Монголын түүх, соёл, ёс заншил

Авга нар аймгийн зарим ноёд харъяат ардаа дагуулан Халхыг түшин суухаар орж
ирсэн нь ноёдын санал зөрөлдөөнийг улам ч хурцатгажээ. Ноёдын олонхи нь
Лигдэн хааныг Манжийн хүчинд ялагдахдаа Халхад ирж эрх мэдэл, биеэ даасан
байдалд халдахаас болгоомжилж, түүнийг эсэргүүцэн тэмцэхэд бэлтгэх болж,
1631 онд Халхын баруун хойд захад байсан Омбо-Эрдэнэ тайж Лигдэнгийн
довтлогооноос хамгаалж галт зэвсгээр туслахыг Оросын хаанаас хүсч байжээ.
Ноёдын зарим нь Лигдэн хааны тэмцлийг дэмжиж байсан гэдэг ч Цогт хунтайжаас
өөр түүхэнд тэмдэглэгдсэн хүн байдаггүй. Цогт хунтайж (1581-1637) XVII зууны
Монголын соёлын томоохон зүтгэлтэн, яруу найрагч, гүн ухаантан, тэр цагтаа
улс төр, цэрэг, шашны сургаалд боловсорсон нэгэн байв. 1624 онд Лигдэнг
хаан ширээнд суусны 20 жилийн ойг тохиолдуулан 7 бадаг шүлгийг хаданд
сийлүүлсэн бөгөөд шашин суртал болон ноёдын тэмцлийн нөлөөгөөр нутгаасаа
шахагдан гарч, Лигдэнтэй хүчээ нэгтгэн тэмцэхээр 1634 онд Хөх нуурт очсон
боловч уулзаж завдаагүй юм. Тэрээр Амдуу орчмыг эзлэн авч шарын урсгалын
эсрэг шийдвэртэй тэмцэж улааны талынханд дэмжлэг үзүүлэхийг зорьсон ч
Ойрадын Төрбайх гүүш (1582-1654) хаанд ялагдсан ажээ.




Зураг 2.34. Цогт хун тайжийн Цагаан байшингийн балгас
Тайлбар: Халдунзүрх уулын энгэр Хатан Туулын хөвөө (Булган. Дашинчилэн)
Эх сурвалж: https://montsame.mn/
    Халхын ноёд цэргийн хүчээр Манжийн ноёрхлыг тогтоон барих боломжгүйг
ухаарч элч солилцон найртайгаар харилцах бодлого баримтлахын хамт 1635
онд манж нараас өрсөж Монголын их хааны ор залгамжлагчийг Халхын нутагт
залан ирүүлж их хааны гал голомтыг сахин хамгаалах асуудлыг дэмжицгээж
Лигдэн хутагт хааны хатад, хөвгүүн, харъяат ноёд, ардыг Халхын нутагт урин
авчрах заллагын бичгийг илгээсэн байна. Харамсалтай нь уг заллагын бичиг нь
Манжийн хааны гарт орсноор Ордосын Ринчин жононгоор хамгаалуулан зайлан
одохоор хичээсэн хааны гэр бүлийнхэн манжийн цэрэгт гүйцэгдэн баригджээ.
Халхын ноёд Манжид дагаар орох санаа агуулаагүй төдийгүй 1636 онд Халхын
Сэцэн хан Шолой тэргүүлсэн элч нар Манжийн хаанд бараалхахдаа хөрш улсын
дипломат ёсны харилцааны илэрхийлэл болгон бэлэг өргөжээ. Харин Манжийн
зүгээс Халхын ноёд биеэ даан Хятадтай худалдаалах эрхийг хязгаарлан хасахыг

                                           83
                          Монголын түүх, соёл, ёс заншил

эрмэлзсэн байна. Ийнхүү Манжийн хаан Халхыг өөрийн хараат орон мэтээр үзэх
болсныг Халхын ноёд эс зөвшөөрч, дотооддоо эе эвээ бэхлэн нийт монголчуудыг
оюун санаа, үзэл суртлын талаар нэгтгэх, Өвөр Монголын зарим ноёдыг өөртөө
эргүүлэн татах, Дөрвөн Ойрадтай хүчээ нэгтгэн хамтын хүчээр Манжийн
түрэмгийллийг сэргийлэх арга замыг сүвэгчлэхэд хүргэсэн байна.
                                                   Энэ зорилгоор Түшээт хан
                                                   Гомбодорж      (1594–1655)
                                                   халхыг шашны далбаан дор
                                                   улс төрийн талаар нэгтгэх
                                                   зорилгоо     биелүүлэхийн
                                                   тулд    хүү    Занабазарыг
                                                   Төвөдийн          дарнадын
                                                   хувилгаан Жавзундамбын
                                                   хойд дүр гэж тодруулсан
                                                   байна. Халхын ноёд шарын
                                                   шашныг               хүчтэй
Зураг 2.35. Өндөр гэгээн Занабазарын байгуулсан    дэлгэрүүлэхийн тулд шинэ
Сарьдагийн хийд                                    хүрээ хийд байгуулах,
Тайлбар: Хэнтийн нуруунд орших хийдийн байдлыг
сэргээсэн зураг (Б.Батцоож)                        буддын      зүтгэлтнүүдийг
Эх сурвалж: https://mongoltoli.mn/                 Төвөдөөс урьж ирүүлэх,
өөрсдөө далай ламтай биечлэн ууулзаж, үр хүүхдээ Баруун зууд явуулж сургах,
хутагт хувилгаанд тодруулах, буддын хөлгөн судруудыг орчуулах, олон нийтийг
хөхүүлэн урамшуулахын хамт албадан хавчих аргыг хослон хэрэглэж шашны зүг
хандуулах, лам бологсдыг алба гувчуураас хэлтрүүлэх, шашны тусгай захиргаа
байгуулах, нөлөөтэй том ноёдын үр хөвгүүдийг лам болгох зэрэг маш олон
зүйлийн арга хэмжээг авч хэрэгжүүлжээ.
     1640 оны чуулган бол XVII зууны үед монголын түүхэнд гарсан дэвшилтэт
том үйл явдлын нэг мөн. Тус чуулганаар улс төрийн бутралыг давж, үндэсний төр
улсаа сэргээн тогтоож харийн дайсны өнгөлзлөгийг тас цохиход монгол угсаатны
хамтын чармайлтыг нэгтгэх гол зорилго дэвшүүлж, түүнийгээ хэрэгжүүлэх
зорилгоор “дөчин, дөрвөн хоёрын их цааз” гэж алдаршсан эрх зүйн баримт
бичгийг батлан гаргажээ. Гэвч тэрхүү хуулийг бүрэн агуулгаар нь хэрэгжүүлж
хараахан чадаагүй юм.
     1644 онд Манжийн Эеэр засагч (1644-1661) хэмээх шинэ хаан ширээнд
суухтай зэрэгцэн Халхын талаар явуулах Манжийн төрийн бодлого нь эрс
өөрчлөгдөж Халхын ноёдод тулган шаардах хандлагатай болов. Энэ үед Халхын
ноёд Өвөрмонголын сөнөд аймгийн ван Тэнгисийг манжийн эсрэг турхиран
босгох, манжийн бодлогыг шууд эсэргүүцсэн бичиг илгээх, Манжийн хуулиар
тогтоосон есөн цагааны бэлгийг тасалдуулах, халхаас манжид дагаж орогсдыг

                                       84
                          Монголын түүх, соёл, ёс заншил

нэхэмжлэн шаардах, Орос улсын зүг элч мордуулах зэрэг шинэ арга хэлбэрүүдээр
тэмцэж байжээ. Тэнгис ван 1646 онд Түшээт ханы нутагт зугатан хоргодсон
боловч удалгүй буруугаа хүлээн Манжид дагаар одсон байна. Түүнийг мөрдөн
хөөсөн Манжийн цэрэг халхын ноёдын цэргийг ялсан ч үргэлжлүүлэн дайн
хийлгүй буцсан юм. Улмаар эрх Цөхөр ноён, Омбо-Эрдэнэ тайж нар Манжийн
нутаг руу үе үе довтолж байсан ч төдийлөн амжилтанд хүрээгүй ажээ.
                                          Манж нарын хувьд ч Өвөрмонголыг эзлэн
                                          авснаар тэдний цэргийн хүч улам өсч
                                          гадаад бодлого нь Мин улсын эсрэг
                                          хандсан тул ар талаа найдвартай бэхлэх
                                          зорилгоор Халхын хан нартай холбоо
                                          тогтоохыг эрмэлзэж байсан юм. Гэвч
                                          Хятадыг эзлэн авсны дараа энэ аюул
                                          нүүрлэн ирэх нь ойлгомжтой байсан
                                          учраас богино хугацаанд дотоодын эв
                                          нэгдлээ бэхжүүлж, цэргийн хүчийг
                                          нэмэгдүүлэх    зэрэг   зүйлийг    хийх
                                          шаардлага тулгарч байлаа.
Зураг 2.36. XVII зууны үеийн зэр зэвсгийн     1648 онд Манжийн хаан Халхын хан
дурсгал
Тайлбар: Сарьдагийн хийдийн шүншигээс     нар хөвгүүд, дүү нараа Манжийн хааны
гарсан (Хэнтийн нуруу)                    ордонд ирүүлэхийг шаардсан нь тэдний
Эх сурвалж: https://mongoltoli.mn/        хүүхэд, дүү нарыг барьцаа болгон авах
гэсэн хэрэг тул Түшээт хан, Сэцэн хан нар зөвшөөрөөгүйд хорсож, Халхад
элдвийн шахалт, хавчилт үзүүлэхийн зэрэгцээ Халхыг дотроос нь хагалан
бутаргах үйл ажиллагаагаа улам бүр эрчимжүүлжээ. Үүний үр дүнд 1653 онд
Түшээт хан Гомбодоржийн хүү Бунтир албат харъяатаа авч, Манжийн хаанд
дагаар орж засаг чин ван өргөмжлөгдөн Чуулалт хаалганы орчимд нутаглах
болжээ. Манжийн зүгээс Халхын дотоод хэрэгт хутгалдан орох нь улам бүр
нэмэгдэж, элдэв шахалт хавчлага чангарч байх эгзэгтэй үед Сэцэн хан Шолой
1652 онд, Түшээт хан Гомбодорж 1655 онд удаа дараа нас барснаар нэгдмэл
бодлого алдагджээ.
     Зүүнгарын хаант улс: Ойрадууд Байгаль нуурын баруун, Хөвсгөл нуурын
зүүн хойд захаар Түмэд аймагтай зэрэгцэн нутаглаж байгаад Их Монгол улс
байгуулагдахад бие даасан дөрвөн мянган болж баруун жигүүрт багтах болсноор
дөрвөн Ойрад хэмээн нэрлэгдэх болжээ. 1210-аад онд баруун тийшлэн нүүж
Енисей мөрний эх, Дэлгэр мөрөн хавиар, харин XIII зууны II хагаст Завхан,
Хүнгүй гол, Алтайн зүүн биеэр нутаглан Аригбөх, Хайду нарын мэдэлд
захирагдаж явсан. Юан гүрэн мөхсөний дараа Доголон Төмөрийн улсад баруун
талын зарим хэсэг нь харъяалж байсан ч дийлэнх хэсэг нь зүүн Монголын түшмэг

                                       85
                           Монголын түүх, соёл, ёс заншил

байдалтай байжээ. XV зууны эхээр биеэ даасан бодлого явуулахыг оролдож
Тогоон тайшийн үед нэлээд хүчирхэгжээд өмнө зүгт Могол улстай харилцаж
байв. XVI зууны үед Завхан голоос баруун тийш тархан нутаглаж, XVII зууны
эхээр Торгууд, Дөрвөд нар баруун тийш нүүдэллэн Ижил мөрөнд, Хошууд нар
Хөх нуурт хүрч суурьшсанаар уугуул нутагтаа үлдэгсдийн дунд Цорос нар гол
суурь эзлэх болжээ.
    Ойрадад чуулган хэмээх ноёдын зөвлөлдөх дээд байгууллага байсныг XVI
зууны дунд үед Хошуудын Бүүвэй Мэрзэй, XVII зууны эхэн үед Байбагас баатар
тэргүүлж байгаад эрх мэдлийн төлөө тэмцэлд Хойдын Хархул ноёноор
удирдуулсан Цорос овогтнууд ялснаар Зүүнгарын улс байгуулагдах үндэс
болжээ. Түүний хүү Эрдэнэбаатар хунтайж (1628-1668) “Дөчин, дөрвөн хоёрын
Их цааз”-ыг хэрэгжүүлж зохих үр дүнд хүрсэн бөгөөд Ойрадын дотоод зөрчил
намдаж, аж ахуйн байдал нь сайжирч Орос Казактай холбоо харилцаа тогтоожээ.
Эрдэнэбаатар Хөх нуур, Төвөдөд одсон Хошууд болон Ижилийн Торгууд,
Дөрвөдтэй ч харилцаагаа таслахгүй, худ ургийн холбоогоо үргэлжлүүлэн,
тэднийг Ойрадын чуулганд оролцуулж, холбоотон хэвээр байхыг эрмэлзэж байв.
Ойрадын шарын шашны тэргүүн Зая бандид Намхайжамц гэгээн Эрдэнэбаатарын
бодлогыг дэмжин хамтран хүчин чармайлт гаргаснаар Ойрадын дотоод, гадаад
байдлыг нилээд бэхжүүлжээ. Сүм дуганууд байгуулж тэдгээрийн ойролцоо хаан,
ноёдын өргөө ордон байрлаж, суурин газруудыг бий болгов. Гадаад бодлогын
хувьд Орос болон Казак, Монголын Алтан хантай холбоо харилцаагаа бэхжүүлж
байв. Сэнгэ (1668-1671) хаан ор залгаад
эцгийн бодлогыг үргэлжүүлж дотоод улс
төрийн амьдралын хямралт байдлыг зогсоож,
аж ахуй, эдийн засгаа өөд татаж байсан
боловч эх ондоо ах дүүс Цэцэн, Зодов нарын
гарт амь үрэгджээ.
    Улмаар Галдан 5 жил үргэлжилсэн хаан
ширээний төлөөх тэмцлийг цэргийн хүчээр
дарж 1671 онд Дөрвөдийн Алдар тайж, 1673
онд Хошуудын Данзан хунтайж, 1676 онд
Очирт сэцэн, Цөхүр уваш нарыг эрхэндээ
оруулснаар Ойрадын хаан ширээнд суугаад
далай ламаас “Бошгот” цолыг хүртэн засаг
захиргааны зохион байгуулалтыг шинэчилж,
ноёдын эрх мэдэл, эдийн засгийн хүчийг
хязгаарлажээ.                               Зураг 2.37. Галдан бошигт хааны хөшөө
    Зоос цутгуулан худалдаа арилжааг Тайлбар: Ховд хот
дэмжихийн зэрэгцээгээр 1678-1680 онд Эх сурвалж: https://montsame.mn/

                                        86
                         Монголын түүх, соёл, ёс заншил

Дорнод Туркестан, Хами, Турфан, Кашгар, Яркен, Самарканд, Бухар хотыг эзлэн
авч, 1681 онд Тэнгэр уулын Кыргызүүдийг довтолж нэлээд газрыг эрхшээлдээ
оруулсан байна. Ингэж худалдааны замд ноёрхох болсноор цэрэг зэвсгийн
чадавхаа нэмэгдүүлж байлаа. Оростой сайн хөршийн харилцаа тогтоон,
Сибирийн хотуудтай худалдаа хийх эрхийг олж авахыг хичээхийн хамт 1677 онд
Манжтай хөрш зэргэлдээ улсын хувьд эрх тэгш харилцах хүслээ илэрхийлсэн
ч Энх-Амгалан хаан үл хэрэгсчээ. Хэдий тийм боловч Хятадаас цай, гурил,
будаа, бөс даавуу зэрэг бараа худалдан аваачсаар байсанд 1683 онд Энх-Амгалан
хаан зарлиг гаргаж, Ойрадын 200-аас илүү хүнтэй элч хөсгийг Цагаан хэрмийн
хаалгаар оруулахыг хориглосныг Галдан эсэргүүцэж худалдааны харилцаа
тогтоохыг Манж улсаас шаардсан боловч бүтсэнгүй.
    Галдан бошгот бүх Монголчуудыг нэгтгэж Манжийн түрэмгийллийн эсрэг
тэмцэх бодолтой байсан боловч Халхын баруун, зүүн гарын ноёд хоорондоо
эвдрэлцэн, Манжийн зүгээс Халхын дотоод хэрэгт хөндлөнгөөс оролцож байдлыг
улам хурцатгаж байсан тул 1688 онд Халхыг байлдан эзлэхээр цэрэглэн мордох
үед Сэнгийн хүү Цэвээнравдан баруун өмнө тийш зугатан одож өөрийгөө хаанд
өргөмжлөн, хуучин Ойрадын нутгийг захирах болжээ. Галданг Халх, Манжтай
байлдаж явах хойгуур Цэвээнравдан Зүүнгарын хаант улсын гол хүн ам, газар
нутгийг эрхшээлдээ оруулсан байна.
    Халх, Зүүнгарын дайн: Халхын аймгуудын хан ширээг туршлагагүй залуу
ноёд залгахтай зэрэгцэн Манжийн зүгээс Халхын ноёдод элч илгээн найрамдлын
нэрээр үнэн хэрэгтээ хараат болохыг тулган шаарджээ. Хариуд нь Түшээт хан
Чахундорж, Сэцэн хан Норов нар хүлээн авч Манжтай найрамдах тангарагийг
өргөсөн төдийгүй өөрсдийн дүү нараа 1655 онд Манжийн хааны ордонд илгээсэн
нь тусгаар тогтнолоо алдахад улам бүр дөтлүүлсэн байна. Тухайн үед Түшээт
хан болон Засагт хан нарын хооронд зөрчил гарахын хамт Засагт хан Норов нас
барсан явдал ихээхэн ээдрээ үүсгэжээ. Хан ширээг залгамжлагчийн асуудлаар
зөрчил үүсч нэг тал нь Түшээт ханаас, нөгөө тал нь Галдан бошигтоос тусламж
хүсч очсоноос үүдэн тэдний өмнө үүссэн зөрчлийг сэдрээн Халх, Зүүнгарын
тэмцэл болон хувирчээ.
    Манжийн зүгээс Халхыг Зүүнгарт алдах нь ашиггүй байсан учраас дотоод
нэгдлийг нь хангах үүднээс Далай ламаар зуучлуулан 1686 онд Халхын баруун,
зүүн гарыг эвлэрүүлэх чуулганыг Хүрэн бэлчирт хуралдуулж Түшээт хан, Засагт
хан нарыг найрамдлын тангаpar тавиулсан боловч хэрэгжиж чадсангүй. Галдан
Хүрэн бэлчирийн чуулганы шийдвэрийг эсэргүүцэж Түшээт ханд цэрэглэж
орохоо албан ёсоор мэдэгдээд мянгаад лам нарыг урьдчилан оруулж, Манжийн
түрэмгийллийн эсрэг хүчээ нэгтгэх, Ойрадын цэргийг дэмжих ухуулга хийлгэхийн
зэрэгцээ Халхын дотоод байдлыг заншлан тагнуулж байжээ. Чахундорж ч Энх-
Амгалан хаанд элч илгээж Галдан довтлох гэж буйг мэдэгдсэн ч хариуд нь

                                      87
                          Монголын түүх, соёл, ёс заншил

“урьдах тангарагаа сахиж Галдантай бүү дайт” гэсэн хариу өгчээ. Гэвч Түшээт
хан түмэн цэрэг авч хөдлөн Засагт ханы нутагт байсан Зүүнгарын Доржжав
тэргүүтэй олон хүнийг алж, хүн малыг олзлон авсан төдийгүй Зүүнгарын хилд
тулж очсон ч Далай ламын элчийн үгийг дагаж цэргээ хойш татан чуулган
хийхийг хүлээн суужээ. Харин Галдан 1688 онд Элжигин хошуугаар дамжин,
Чахундоржийн араар нь Халхын нутагт цөмрөн орж, Галдандоржийн цэргийг
Эрдэнэ-Зуугийн орчим бут цохисонд Өндөр гэгээн Занабазар Орхон голыг өгсөн
зүүн тийш дайжиж Сэцэн ханыг түшихээр очсон боловч тэр үед Сэцэн хан Норов
нас барсан учир Хэрлэн Баян улаанд бүгж байгаад Сөнидийн нутаг руу явжээ.
    Галдан бошгот Занабазарыг мөрдөн хөөсөн ч гүйцэлгүй эргэж Олгой нуурын
хөвөөнд Түшээт ханы цэргийг бут цохисон тул Өндөр гэгээний хойноос зугатан
очоод Манжийн хүчинд тулгуурлан, цэрэг цуглуулан эргэж тэмцэхийг бодсон
боловч тэр хүсэл нь биелсэнгүй. Манжийн хаан энэ явдлыг далимдуулан Халхыг
өөрийн захиргаандаа нэгмөсөн оруулах арга сүвэгчлэж 1688 онд Ар элстэйн
чуулганаар Манжид дагаар орох шийдвэр гаргуулж чаджээ. Түүний дагуу 1691
онд 550-иад халх ноёд, тайж нарын бүрэлдэхүүнтэйгээр Долоннуурт чуулган
хийж Халхчууд Манжид дагаар орсныг албан ёсоор зарлан Манжийн төрд гавъяа
байгуулсан Халхын 5 хүнд чин ван, 6 хүнд жүн ван, 3 хүнд бэйл, 4 хүнд бэйс,
7 хүнд гүн, 6 хүнд тэргүүн зэрэг тайж олгож, 34 ноёныг хошууны засаг ноён
болгож, тус 34 хошууг Түшээт ханы 16, Сэцэн ханы 11, Засагт ханы 7 ноёнд
хуваан захируулжээ.
    1691 онд Манжийн хаан Халхыг оруулан авсан
ч Халхын газар нутаг нь Галданы мэдэлд байсан
юм. Тиймээс Манжийн хаан Галданг Халхын
нутгаас даруйхан гаргах арга хэмжээг төлөвлөж
эхэлжээ. Энх-Амгалан хаан Далай ламд удаа дараа
элч зарж Галданг ятган Халхаас зайлуулан гаргах
талаар хэрэгтэй бүхнийг хийхийг гуйн захисаар
байсан ч тавдугаар Далай лам 1682 онд нас барсныг
Галдангийн дотны нөхөр Дисрид Санжайжамц
нууж нэрийн нь өмнөөс харилцаж Манжийн эсрэг
явуулж байсан тэмцлийг дэмжсэнээр Төвөдийг
Манж улсын эрхшээлд оруулахгүйг хичээж
байжээ. Энх-Амгалан хаан Галданг хавь ойрын
холбоотноос нь салгаж, ганцаардуулан цохих
бодлогыг явуулж байснаар зэвсгийн тусламж Зураг 2.38. Манж Чин улсын
                                                  хаан Энх-Амгалан (1661-1722)
авахыг горилсон Галдангийн хүсэлтийг Орос улс Тайлбар: Халх Монголыг
хүлээж авсангүй. Энэ нь 1689 оны Нерчүгийн эрхэндээ оруулсан хаан
Манж-Орос улсын найрамдлын гэрээг даган Эх сурвалж: https://mongoltoli.mn/

                                       88
                              Монголын түүх, соёл, ёс заншил

мөрдсөн явдал бөгөөд гадаад, дотоод хүчин зүйлсийн таагүй нөлөөний улмаас
Галдан хүчээ сэлбэж, дэмжлэг олж авахын тулд цаг хожих зорилгоор Түшээт хан,
Занабазар нарын асуудлаар хэлэлцээр хийх санал тавихын хамт Далай ламын
нэрээр Манжийн хаанд илгээж Галдангийн шаардлагыг биелүүлэхийг ятгуулах,
сүүлдээ Өндөр гэгээнийг Далай ламын дэргэд хүргэхийг шаардах зэргээр
харилцсан ч Манж нар хүлээн зөвшөөрөөгүй байна. Манжийн хаан Галданг
нэгмөсөн цохих зорилгоор их цэрэг хуримтлуулж байхад тушаал хүлээлгүй
довтлон ялагдсан Арнайг яллан шийтгэж, Улаанбутанд чуулган хийе хэмээн арга
хэрэглэн Галдан бошигтыг ирүүлсэн бөгөөд Ойрадын цэрэг 1690 онд Улаанбутанд
хэдэн давхар бүслэлтээс гэнэдүүлэн гараад, эргэн Онон, Завхан, Хүнгүй голоор
дайран Ховдод хүрч 1690-1695 онд суурьшин суужээ. Тэмцлээ үргэлжлүүлэх
болтлоо хүч тэнхэрсэн Галдан 1695 онд Туул, Хэрлэн голд ирж нутаглах болсон
төдийгүй талдаа татах гэсэн Манжийн хааны удаа дараагийн оролдлогыг
хэрэгсээгүй учир 1696 онд Галдангийн эсрэг гол замын цэргийг Энх-Амгалан
хаан биеэр удирдсан шийдвэрлэх тулалдаан болжээ.




Зураг 2.39. Монгол орны газрын зураг
Тайлбар: 1720-1730-аад оны үе (Ж.Гэрэлбадрах)
Эх сурвалж: https://mongoltoli.mn/

    Зуун модны тулалдаанаас Ойрадын цэрэг гурав хуваагдаж зугтан гараад
нэгдсэн шийдвэр гаргаж чадалгүй Данзан Омбо, Дугарравдан нар цэргээ авч
Алтай тийш оджээ. Галдан Төвөд, Хөх нуурын зүгээс тусламж авахыг оролдсон
боловч бүтсэнгүй төдийгүй 1697 оны эхээр түүний жанжид нь Манжийн хаанаас
ирсэн элчид дагаар орохоо нууцаар мэдэгдсэн тул Энх-Амгалан хаан Галдан

                                            89
                           Монголын түүх, соёл, ёс заншил

бошигтыг бүрмөсөн дуусган цохихоор их цэрэг мордуулсан байна. Галдан ямар
ч тусламж авах бололцоогүй болсон ба итгэлтэй нөхөд нь салан одсон учир
манжийн эсрэг тэмцлээ үргэлжлүүлэх боломжгүй болж 1697 оны 3-р сард 53
насандаа таалал төгсжээ.
    Зүүнгар Манжид эзлэгдсэн нь: Цэвээнравдан (1697-1727) хаантай найрсаг
харилцаж байсан Манжийн хааны зүгээс Галдан бошигтыг бүрэн дарсаныхаа
дараа Хөх нуур, Турфаныг эзлэн түрэмгийлж эхэлсэн тул түүний эсрэг дотоод,
гадаад байдлаа бэхжүүлэх шаардлагатай болжээ. 1715 онд Хамийг, 1716 онд
Төвөд, Хөх нуурыг эзлэн аваад 1719 он хүртэл захирсан боловч 1720 онд хүчин
мөхөсдсөн төдийгүй Манжийн гурван замын их цэрэг Турфан, Өрөмч, Алтайн
хязгаарыг эзэлсэн ч 1722 онд Энх-Амгалан хаан нас барснаар дайныг түр
хойшлуулсан юм. 1723 онд Лувсанданзан тэргүүтэй ноёд Хөх нуур, Төвөдийн
бие даасан байдлыг сэргээхийн төлөө бослого тэмцэл өрнүүлсэн ч 1724 онд
дарагджээ.
    Галданцэрэн (1727-1745) хаанчилж байсан 1729 онд Манжийн түрэмгийлэгчид
Зүүнгарыг байлдахаар хоёр замаар цэрэг хөдөлгөсөн ч Ховдын чиглэлээр
илгээсэн цэргийг 1731 онд хиар цохиж Халхын нутагт гүнд хүртэл байлджээ.
Улмаар Галданцэрэн 1732 онд Хамийн чиглэлээр давшуулсан цэрэг нь ялагдан
ухарсан бол өөрийнх нь удирдсан гол хүч Эрдэнэ зуу хүртэл давшаад хүчинд
автан ухарчээ. Гэвч Манж нар олон жилийн дайны хөлд чирэгдэн үгүйрсэн Халх
Монголчууд Манжийн эсрэг босон тэмцэж болзошгүй байсан тул Зүүнгарыг
дайтахаа түр хойшлуулан хэлэлцээ хийж, Халх- Ойрадын хилийг Алтайн уулаар
тогтоон, Ойрадуудыг Алтайн нурууг давуулахгүй, Халхчуудыг Завхан голоос
хэтрүүлэхгүй байхаар тохиролцож харуулын цэрэг суулгасан байна.
    Манж нар Зүүнгарыг эзлэх бодлогоо
хэрэгжүүлэхийн тулд 1735-1750 оны үед Хөх
нуурт цэргийн хүчээ нэмэгдүүлэхийн зэрэгцээ
Халх дөрвөн аймгаас цэрэг татаж, тэдгээр
зардлыг Халхаас дайчлан гаргуулж, ихээхэн
чирэгдэл учруулж, цэрэг дайны бэлтгэлд
зориулан Халхад адуу, тэмээ, хонь үржүүлэх
сүрэг байгуулжээ.
    Зүүнгарын хаант улс ийнхүү хүчирхэг
байсан боловч Галданцэрэнг нас барсны дараа
ноёдын самуун дэгдэж, нэгдмэл байдал нь
алдагдаж эхэлсэн байна. Цэвээндоржнамжил
(1745-1749)-ын үед эгч Уламбаяр нь хэсэг
хугацаанд төрийн эрхийг барьсан бол Зураг 2.40. Даваач хаан (?-1759)
                                              Тайлбар: Зүүнгар улсын сүүлчийн хаан
Ламдаржаа (1749-1752) хаан ширээг булаан Эх сурвалж: https://mongoltoli.mn/

                                        90
                           Монголын түүх, соёл, ёс заншил

авсан үед Даваач, Амарсанаа нар түүнтэй санал зөрөлдөж 1751 оны үеэр Хасагийн
зүг зугтан гарч Амарсанаа нь Аблай хааны хүргэн болжээ. Улмаар тэд нутагтаа
буцаж ирээд өрсөлдөгчөө хөнөөн Даваач (1752-1755)-ийг хаан өргөмжилсөн ч
Дөрвөдийн ноён Нэмэхжаргалд дарагдсан тул дахин Амарсанаагийн тусламжаар
хаан ширээг эзэлсэн байна. Гэвч тэдний хооронд зөрчил тэмцэл эхэлж Амарсанаа
ялагдахдаа Манжийн хил рүү зугтан одож 1754 онд Манжид дагаар ороод хошой
чин ван өргөмжлөгдөн Завхан болон Орхон, Тамир орчмоор нутаглах болжээ.
     Манжийн Тэнгэрийг Тэтгэсэн хаан (1736-1795) Зүүнгарыг байлдан эзлэх
бодлогыг эрчимжүүлж 1755 онд хоёр замын их цэргээр нэвтрэн орж Хашин
нуурын дэргэд шийдвэрлэх тулалдаанд Даваач ялагдан Кашгарт зугтан гарсан ч
баригдан Бээжинд хүргэгдсэн байна. Манжийн түрэмгийлэгчид Баруун монголыг
                                   байлдан эзэлмэгц, ард түмнийг нь маш
                                   хэрцгийгээр зовоож, элдэв янзаар доромжлон
                                   дарлаж эхэлсэн ба дөрвөн аймагт хуваан захирах
                                   бодлого явуулсан тул Зүүнгарын Амарсанаа,
                                   Хотгойдын шадар ван Чингүнжав нар тэргүүлэн
                                   Хорчин ван эфү Сэвдэнбалжир тэргүүтэй Өвөр
                                   монголын хэсэг ноёд бослогын бэлтгэл ажилд
                                   идэвхтэй оролцон ажиллажээ. Энэ явдлыг Манж
                                   нар мэдээд тэдний хүчийг бутраан салгах
                                   зорилгоор хотгойдын ван Чингүнжавыг Хатан
                                   голын Урианхайг байлдан эзлүүлэхээр явуулсан
                                   ба хорчины ван Сэвдэнбалжирыг Бээжинд
Зураг 2.41. Амарсанаагийн хөшөө
                                   яаралтай дуудан ирүүлж зэрэг хэргэмийг эвдэн
Тайлбар: Ховд хот                  нийслэлээс гадагш гарахыг хоригложээ. Чин ван
Эх сурвалж: https://mongoltoli.mn/ Ринчиндорж, Амарсанаа нарыг албан хэрэг
зөвлөх, сайшаан хөхүүлэх нэрийдлээр нийслэлд дуудан ирүүлж баривчлан
устгахаар шийдвэрлэсэн ч Амарсанаа замдаа зугатан одсон учир Манж нар
Ринчиндоржийг Бээжинд ирмэгц Амарсанааг санаатайгаар тавин явуулсан
хэргийн учир цаазласан билээ. Амарсанаа хэлэлцэн тохирсон ёсоор бослого
дэгдээж манжийн цэргийн хороог устгаад хамтран зүтгэгч Дондогмаанж нартай
нийлсэн боловч тэд хүчээ нэгтгэн тэмцэж чадсангүй, харин өөр хоорондоо
зөрөлдөж цус урсган байлдаж, Амарсанаа ялагдаад, Хасагийн зүг зугатан гарчээ.
Хасагийн хан Абулайтай харилцаа тогтоогоод хамтын хүчээр тэмцсэн боловч
1756 онд хүчин мөхөсдөж ялагдав.
     Энэ зуурт нэгдсэн зохион байгуулалтгүй боловч манжийг эсэргүүцсэн ард
түмний бослого Зүүнгарт үргэлжлэн 1756 онд Цоросын хан Галсандорж, Хойдын
хан Баяр, зайсан Занагарбу, Ням нар эсэргүүцэн тэмцсэн ч өөр хоорондоо мөн
таарамжгүй байлаа. 1757 оны эхээр Амарсанаа нутагтаа буцан ирэхэд ч хүчээ

                                        91
                           Монголын түүх, соёл, ёс заншил

нэгтгэсэнгүй бөгөөд Амарсанаа Халхын ноён Цэнгүнжавын тэргүүлсэн цэрэгтэй
шийдвэрлэх тулалдаан хагас сарын турш хийгээд ялагдан цөөн хүний хамт
Оросын зүг зугатан одож, тусламж гуйж байгаад цэцэг өвчнөөр нас барсан байна.
Манжийн хааны зарлиг ёсоор 1757-1758 онд Зүүнгарын нутгийг шүүрдэн нэгжиж
монголчуудыг эр, эм, хөгшин, залуу, хүүхэд нялхас гэж ялгалгүй дайралдсан
бүгдийг хэдэн зуу, мянгаар нь хядаж байв. Ийнхүү хүн амын ихэнх нь хядагдаж,
зарим нь гадагш зугтаж гарсны дараа үлдсэн цөөн тооны монголчуудыг Ховд
хотын харьяалалд захируулжээ. Улмаар 1762 онд Ховдын хязгаарыг эмхлэн
байгуулж, түүнийг Улиастайн жанжинд захируулсан байна.
     Зүүнгарын улс мөхсөний дараа манж нарын халх дахь ноёрхол улам
бэхжиж харгис ширүүн болсон билээ. Тиймээс Монголчууд манжийн дарлалыг
эсэргүүцсэн тэмцлийг ил, далд янз бүрийн арга саамаар явуулж байсан бөгөөд
түүний хамгийн томоохон төлөөлөл нь Чингүнжавын эрх чөлөөний төлөөх бослого
юм. 1756 оны дунд үед Манжийн хааны зарлигаар Зүүнгарын бослогыг дарах
цэргийн бүрэлдэхүүнд явсан шадар ван Чингүнжав дайны талбараас босож, цэргээ
удирдан нутгийн зүг хөдөлгөхийн хамт мөн тэр үед Түшээт хан Ямпилдорж, Засагт
хан Балдир, Сэцэн хан Манибадар, Сайн ноён Дэчинжав, Дамиран гүн нарын зэрэг
ноёд Манжийн албыг хаяж, тус тусын нутагт нэгэн зэрэг буцсанаар Халхын ард
түмний тусгаар тогтнолын зэвсэгт тэмцэл эхэлсэн юм.
                                 Чингүнжав замдаа Халхын Цэвдэн бэйл, Дамиран
                                 гүн нартай бослогын талаар хэлэлцээд Улиастайн
                                 цэргийн хороог Манжийн эсрэг босохыг ятгахын
                                 зэрэгцээ олон харуул, өртөөний цэрэгт зар тарааж,
                                 Манжийн харуул, өртөө, цэргийн албыг хаяж
                                 босохыг уриалжээ. Түүнээс гадна Халхын томхон
                                 ноёдод нууц бичиг илгээж, Манжийн ноёрхлоос
                                 даруй чөлөөлөгдөхийг уриалсан байна. Улмаар
                                 Армонгол даяар бослогын хүчийг нэгтгэх
                                 зорилгоор II Богдын дэмжлэгийг авахыг хичээсэн
                                 боловч нэгэнт Манж нарын хатуу хяналтад
                                 орчихсон байсан тул шийдтэй хариу авч чадаагүй
                                 юм. Тэгээд Чингүнжав тусгаар тогтнолын
                                 хөдөлгөөнд оролцсон буюу талархсан ноёдыг
Зураг 2.42. Чингүнжавын хөшөө    оролцуулан Их хүрээнд Халхын нөлөө бүхий
Тайлбар: Хөвсгөл. Мөрөн
Эх сурвалж: https://montsame.mn/ ноёдын чуулган хийж, манжаас салж тусгаар
                                 тогтносон улс байгуулах тухай хэлэлцүүлэн
шийдвэр гаргуулахыг зорьсон ч нэг талаас Их хүрээ хяналтанд орж, нөгөө талаас
эфү чин ван Цэнгүнжав нарын Манжийн талыг тууштай баримталж байсан
хүмүүсээс шалтгаалан хэрэг явдал бүтэлгүй болсон байна. Чингүнжав 1756 онд

                                        92
                         Монголын түүх, соёл, ёс заншил

2000 орчим цэрэг цуглуулсаны хамт түүний ятгалгаар Халх даяар энд тэндгүй
Манжийн өртөө, харуул, төмөр сүрэг болон цэргийн албыг хаяж боссон хэдэн
арваас хэдэн зуун хүнтэй бослогын цэргийн багууд бий болжээ.
    Бослогын цэргийн том жижиг багууд Манжийн дарангуй цэрэг, Хятад
худалдаачдын суусан хот суурингууд, урвамтгай монгол ноёдыг хайр найргүй
довтлон цохиж байв. 1756 онд нэг хэсэг босогчид Их хүрээний хэд хэдэн хятад
пүүсийг довтолж, Гимпил тэргүүтэй босогчид Хиагт хотыг бүслэн эзлэж, 1757
онд Халхын өмнөд хэсэг дэх чухал үүрэгтэй өртөөнүүдийг довтлон цохихын хамт
зарим газар нас, хүйс ялгалгүй мод шийдэм барин хөдөлж ноёдыг дээрэмдэх,
Хятад худалдаачдыг довтлох нь олонтаа байлаа. 1758 онд Халхын ардууд
харуулын цэргийг довтлон цохих явдал өргөн дэлгэрч бослого үндсэндээ 1758
оныг хүртэл тасралтгүй үргэлжилсэн байна. Манж нар чин ван Цэнгүнжавыг
Улиастайн жанжнаар томилж, Чингүнжавыг даруй барих, бослогыг дарах
даалгавар өгч хөдөлгөсөн бөгөөд энэ үеэр бослогод нийлсэн олонхи ноёд
Манжийн цэргээс айн тус тусын цэргийг авч салж одсон учир шууд тулалдах
боломжгүй болж хойд зүг ухарсаар 1757 оны эхээр Монгол-Оросын хилд очжээ.
Гэвч Чингүнжав урвагч ноёдын уршгаар Манжийн цэрэгт баригдаж Бээжинд гэр
бүлээрээ хүргэгдэн цаазлагдсан байна.
    Манж нар орон нутагт тархсан бослогын цэргийн ангиудыг цувруулан
цохиж, бослогод оролцсон хүмүүсийг бариулж, элдэв янзаар тарчилган зовоож,
цаазаар авахуулаад, толгойг нь олны явах газар модон шонд өлгүүлж,нийтийг
айлган сүрдүүлэх аймшигт үзмэр болгох зэргээр харгислан байж, Халхын ард
түмний тусгаар тогтнолын тэмцлийг цуслан дарсан байна. 1757-1758 онд II Богд
болон Түшээт хан Ямпилдорж, Засагт хан Балдир, Сэцэн хан Манибадар нарыг
манж нар сэм хорлож алаад, Дамиран гүн нарын бусад ноёдыг барьж цаазаар
аваачсан байна.
    Ийнхүү Монголчуудын 1755-1758 оны хөдөлгөөн бол манжийн
дарангуйллын эсрэг хандсан тусгаар тогтнолын зэвсэгт тэмцэл болж Монголын
нийгмийн бүх давхаргыг хамарсан бөгөөд жирийн ард, дорд лам болон нилээд
олон ноёд түүнд оролцжээ. Гэвч тэдгээр ноёдын олонхи нь тууштай тэмцэгч
байсангүй, шийдвэрлэх чухал үед гуйван дайвж, зарим нь шууд урван дайсны
талд орж байжээ. Зэвсэгт тэмцэл дарагдаж, монголчууд тусгаар тогтнолоо
сэргээн мандуулах гэсэн оролдлого бүтээгүй нь Монгол орныг туйлын хүнд
байдалд оруулж, түүний цаашдын хөгжилд хортой нөлөө үзүүлсэн юм.




                                      93
                             Монголын түүх, соёл, ёс заншил

            2.4. МАНЖИЙН ЭРХШЭЭЛИЙН ҮЕИЙН МОНГОЛ

    Монгол оронд Манжийн тэнгэрийн тэтгэсэн хааны дараагаар 1796-1820
онд Сайшаал ерөөлтийн, 1821-1850 онд Төр гэрэлтийн, 1851-1861 онд Түгээмэл
элбэгтийн, 1862-1874 онд Бүрэн засагчийн, 1875-1908 онд Бадаргуулт төрийн,
1909-1911 онд Хэвт ёсны хаанчлалаар үргэлжилсэн юм.




Зураг 2.43. Манжийн ноёрхлын үеийн Монголын газрын зураг
Тайлбар: 1760-1911 он хүртэл (О.Пүрэв)
Эх сурвалж: https://mongoltoli.mn/
    Засаг захиргаа: Манжийн ноёрхлын үед Манжийн хаан Монголын эрх
барьж байсан ноёдыг түшмэгээ болгон, тэдэнд цалин пүнлүү олгох, хэргэм зэрэг
шагнах, угсаа залгамжлах, тушаалаас огцруулах, засаг захиргааны өөрчлөлт
хийх, шинээр хошуу, аймаг байгуулах, нутгийн хил зааг тогтоох, цаазаар
авах зэргээр Монголын дээд эрхийг барьж байв. Манжийн хааны Монголыг
баримтлан захирах бодлогыг боловсруулан хэрэгжүүлэх ажлыг хянаж байдаг
гол байгууллага нь Гадаад Монголын Төрийг Засах Явдлын Яам юм. Тус яам
(Их жургаан, Монгол жургаан гэх зэргээр нэрлэнэ) орон нутагт суулгасан Манж
жанжин, сайдын газруудаар дамжуулан, монголчуудад хяналт тавьж, засаг ноёд,
тайж нарт хэргэм, зэрэг залгамжлуулах, бүгдийн дарга, шанзудба нарыг томилон
тохоох, монголчуудын талаар хууль гаргах, хуулийг шинэчлэх, нэмэлт өөрчлөлт
оруулах зэрэг ажил хариуцаад, өөрөө шийдвэрлэж чадахгүй онцгой асуудлыг
Манжийн хаанд айлтган, холбогдох зарлиг гаргуулдаг байв.
    Монголчуудыг захирах эрх зүйн үндэс нь Гадаад Монголын Төрийг Засах
Явдлын Яамны хууль зүйлийн бичиг, Монгол цаазын бичиг байсан бөгөөд
зарим тохиолдолд Халх журам мэтийн хуулиудыг бас хэрэглэж байв. Манжийн

                                          94
                           Монголын түүх, соёл, ёс заншил

төрийн засаг захиргааны зохион байгуулалтдаа Монголын төрийн цэрэг-иргэний
хосолсон уламжлалт хэлбэрийг ашиглаж, зарим шаардлагатай гэж үзсэн газруудад
өөрийн төлөөний сайд, жанжин нарыг томилон суулгаж захируулж байжээ.
Засаг захиргааны нэгжүүд нь аймгийн чуулган, аймаг, хошуу, сум, отогоос
бүрэлдэж, хошууны зохион байгуулалтыг хийхдээ Манжийн түрэмгийллийг
хэр зэрэг эсэргүүцэн тэмцсэн зэргийг харгалзан үзэж засаг ноёнтой хошуу, засаг
ноёнгүй бүгдийн даргатай хошуу гэх мэт ялгавартай болгосон юм. Хошуудыг
гадаад, дотоод гэж ялгаварлан нэрлэж, угсаа залгамжилсан ноён захирахдаа
бүх хэргийг хамаарах туслах түшмэл, захиргааны асуудлыг эрхэлсэн захирагч,
санхүүгийн хэргийг хариуцсан мэйрэн, цэргийн хэргийг хариуцсан залан гэсэн
бүтэц бүхий тамгын газрын тусламжтай ажил хэргээ явуулж байлаа. Хошууны
туслагчийг Манжийн хаанаас томилох ба захирагч, мэйрэн, заланг засаг ноён
нь нэр дэвшүүлэн, аймгийн чуулганаар батлуулдаг байв. Тамгын газарт сум
захирах занги, бичиг хэрэг хөтлөх, алба татвар хураах зэрэг элч зарлагын үүрэг
гүйцэтгэдэг хүнд, бошго, зарлага, бичээч, хөтөч гэсэн албан тушаалын хүмүүс
ажиллаж байв.
    Манжийн үед Армонгол гэсэн ойлголтонд Халхын 4 аймаг, Ховдын хязгаар,
Дарьгангыг багтааж үзээд 7 том отогт хуваагдаж байсныг нь 1691 онд 34 хошуу
болгоод улам бүр тоог нь нэмсээр 1760 он хүрэхэд 86 хошуутай болгосон
байна. Манж нар Монгол орны аж ахуй, цэргийн чадамжийг ашиглан өөрсдийн
дарангуйлалд байсан бусад улс үндэстний бослого, хөдөлгөөнийг дарахыг хичээж
байсан тул хошууны зохион байгуулалтанд оруулж цэрэглэг шинжийг сэргээн
хадгалахад чиглэж байв. Хошууны дотор 150 эр (өрх)-ийг нэгэн сум болгож,
150 хүрэхгүй өрхийг хондого (хагас) хэмээн нэрлэж гурван жил тутамд 1 удаа
цэрэг эр бүртгэх ажлыг зохион явуулж, алба татварыг эд хөрөнгийн хэмжээнд
бус эрийн тоонд бодож ноогдуулдаг байв.
    1725 онд Түшээт хан аймгийн хэдэн хошууг
таслан Сайн ноён аймаг гэж байгуулсан бол
1728 оноос аймаг бүрт чуулган байгуулагдаж
түүнийг толгойлох чуулган даргыг томилох
болсноор аймгийн хангуудын эрх мэдлийг
хязгаарлаж чаджээ. Аймгийн чуулган нь 3
жилд нэг удаа чуулах бөгөөд чуулганы дарга
нарт Гадаад Монголын Төрийг Засах Явдлын
Яамнаас тусгай тамга өгч, тухайн аймгийн
шүүн таслах, өртөө харуул, албан татварын
хэргийг хариуцуулжээ. Мөн тухайн аймгийнхаа Зураг 2.44. Манжийн үеийн дурсгал
                                                Тайлбар: Очирай бат түшээт хааны
цэргийн хэргийг хариуцсан аймгийн жанжин тамга
томилж байжээ.                                  Эх сурвалж: https://mongoltoli.mn/

                                        95
                           Монголын түүх, соёл, ёс заншил

                                   Манжийн эрхшээлийн сүүлч үе хүрэхэд Армонголд
                                   Богд Живзундамбаас гадна тамгатай 13 хутагт
                                   байсан. Тамгатай хутагт нарын хэргийг 1723 онд
                                   байгуулагдаж, Манжийн хаанаас тусгай тамга
                                   хүртсэн Эрдэнэ шанзудбын яам эрхэлж байсан
                                   бол Богд Живзундамбынхыг Их шавийн яам гэдэг
                                   байв. Үндсэн нэгж нь дарга, түүний туслах
                                   шүүлэнгэ нар захирдаг отог байж дотроо баг,
                                   арванд хуваагддаг байжээ. Богд Живзундамбын
                                   Их шавийн яам нь аймгийн чуулганы эрхтэй
                                   бөгөөд их хүрээний 30 аймаг, 10 их дацан, баруун
                                   хүрээ, Амарбаясгалант, Дамбадаржаалин, Эрдэнэ
                                   зуу зэрэг хүрээ хийдийг харъяалан захирч байв.
Зураг 2.45. Сайн ноёны засаг,      Бусад жижиг хүрээ хийдийг түүнд захируулахгүй
төрийн жүн ван Цэмцэгжав           байсан нь монголчууд шашны тугийн дор
Тайлбар: 1775-1779 онд
                                   Манжийн эсрэг хүчээ нэгггэж болзошгүй гэж
Улиастайн жанжны тушаалд
ажиллаж байсан                     болгоомжилжээ. Эрдэнэ шанзудбын яаманд лам,
Эх сурвалж: https://mongoltoli.mn/ хар зайсангууд ээлжээр жасаалан сууж “Халх
                                   журам” хуулийг баримтлан хэрэг шийдэж байв.
     Армонголд хэд хэдэн сайдын газар байгуулж, аймаг хошуудыг хуваан
захируулсан байна. 1756 онд байгуулагдсан Их Хүрээний Манж сайдын
газарт Түшээт хан, Сэцэн хан аймаг болон Их шавь, тэдгээрийн нутаг дэвсгэрт
байгуулсан өртөө, харуулын хэргийг харъяалуулжээ. Улиастайн жанжны газрыг
1733 онд байгуулж Засагт хан, Сайн ноён хан хоёр аймгаас гадна Хөвсгөл
нуурын Урианхай, Тагнын Урианхайн хошууд, тэдний газар нутаг дээрхи
өртөө, харуулуудыг харъяалан захирдаг байлаа. Чуулалт хаалганд суусан сайд
Дарьгангыг захирч байв. Дарьгангын сүрэгчид нь бүгдийн даргаар захируулсан
зүүн, баруун тус бүр хоёр гарын адуучин, тэмээчин, хонин сүргийн нэг гараас
(нийт 5 rap) бүрджээ. Ховдын манж сайдын газрыг 1761 онд байгуулж Баяд 11,
Дөрвөд 3, Хойд 2, Урианхайн 7, Торгууд 2, Захчин 2, Өөлд, Мянгад, Хошуудын
нэжгээд, бүгд 30 хошуунаас гадна Ховдын цэргийн тарианы хэргийг давхар
захируулжээ. Эдгээрээс дээд эрх барих байгууллага нь Улиастайн жанжны
газар байсан учир Их хүрээний болон Ховдын манж сайдууд өөрсдийн шийдэж
чадахгүй зүйлээ Улиастайн жанжинд тавьж хариу авдаг байжээ.
     Өвөрмонголын хувьд 1635 онд анхны 3 хошуу байгуулснаас хойш 1636 онд
22, 1642 онд 27, 1662 онд 47, 1670 онд 49 хошуу болгоод 6 чуулганд хуваажээ.
Жирмийн чуулганд 10 хошууг (Хорчин 6, Жалайд 1, Дөрвөд 1, Горлос 2), Зостын
чуулганд 5 хошууг (Харчин 3, Түмэд 2), Зуу-удын чуулганд 11 хошууг (Аохан,
Найман, Ар хорчин, Хишигтэн, Халхын зүүнгар, Баарин 2, Жарууд 2, Оннигуд

                                        96
                         Монголын түүх, соёл, ёс заншил

2), Шилийн голын чуулган 10 хошууг (Үзэмчин 2, Хуучид 2, Сөнид 2, Авга 2,
Авга нар 2), Улаанцавын чуулган 6 хошууг (Дөрвөн хүүхэд, Муумянган, Халхын
баруун гар, Урадын 3), Их зуугийн чуулганд 7 хошууг (Ордос 7) захируулжээ.
Манж нар хошууны зохион байгуулалт хийхдээ анх эзлэгдэхдээ эсэргүүцэл
үзүүлээгүйг нь бараг хэвээр үлдээж, эсэргүүцэн тэмцсэн аймгийг аль болох
олон хошуу болгож, газар нутгийг нь жижиглэн бутаргаж, өөр аймаг хошуудтай
нэгтгэх, эсвэл өөр газар нутагт нүүлгэн шилжүүлж, аймгийн хуучин нэрийг нь
хүртэл өөрчилж байсан юм. Манжийг онцгой эсэргүүцэн тэмцэж удаа дараа
бослого гаргаж байсан Цахар аймагт онцгой анхаарал хандуулж хуучин нутгаас
нь нүүлгэн, найман хошуу болгон бутаргажээ.
    Хар мөрөн орчимд суурьшиж
байсан Баргуудыг 1732 онд Хөлөн
буйрын нутагт шилжүүлж хуучин
Барга, Халх Монголоос 1734 онд
Хөлөн буйрт нүүлгэн авчирсан
Баргуудыг шинэ Барга гэж нэрлээд
8 хошуунд хуваажээ. Хар мөрөнд
нутаг заагдан суусан Өөлдүүдийг
Их Мянган хошуу болгожээ. Манж
Чин улсын төрөөс 1693 онд Хөх
хотод, 1737 онд Сю Юань хотод
жанжин томилон суулгасан бол Зураг 2.46. Баргуудын газар нутаг
1743 онд Хөлөн Буйрт, 1761 онд Тайлбар: Хөлөнбуйрын сав газар
Халуун голд дэд амбан томилж Эх сурвалж: https://mongoltoli.mn/
байгаад хожим нь Хар мөрний жанжинд захируулжээ.
    Манж нар Хөхнуурын монголчуудын нэгдмэл байдлыг задалж, хошууны
зохион байгуулалтанд оруулснаар 29 хошуу (Хошууд 21, Цорос 2, Хойд 1,
Торгууд 4, Халх 1) байгуулжээ. Хөхнуурт анхандаа чуулган байгуулаагүй боловч
1725 онд Сининд Хөхнуурын монгол, Төвөдийн Бүгд Хэргийг Захиран Шийтгэх
Сайдын Газрыг байгуулан захируулжээ.
    Алшаагийн монголчуудыг 1697 онд хошууны зохион байгуулалтанд оруулан
8 сумтай 1 хошуу болгохын хамт 1753 оноос Эзнээ гол хавьд нутаглуулсан
Торгууд нарыг мөн нэг хошуу болгожээ.
    1763 онд Чуулалт хаалганы орчим байсан Цахаруудаас Илид нүүлгэн
аваачиж Бор тал, Сайрам нуур орчим нутаг заагаад Илийн Цахар 8 хошууг
байгуулан Илийн жанжинд захируулжээ. 1771 онд Ижил мөрнөөс эргэн нүүж
ирсэн Торгуудуудыг Шинжаанд суулгаж 13 хошуу, 5 чуулган болгосон нь Үнэн
сүжигтийн өмнөд замын чуулган (Хар Сайрын Торгууд 4 хошуу), Үнэн сүжигтийн
умарт замын чуулган (Ховог сайрын Торгууд 3 хошуу), Үнэн сүжигтийн дорнод

                                      97
                          Монголын түүх, соёл, ёс заншил

замын чуулган (Хүр, Хар усны торгууд 2 хошуу), Үнэн сүжигтийн өрнөд замын
чуулган (Жин хэ орчмын Торгууд 1 хошуу), дундад замын Батсэтгэлтийн чуулган
(Хошууд 3 хошуу) байж Илийн Манж жанжны газарт харъяалагдан захирагддаг
байжээ. Илийн жанжны захиргаанд мөн өөлд, цорос, дөрвөд нараас бүрдсэн
хэдэн хошуу байлаа.
    Армонгол дахь бослого тэмцэл: XIX зууны дунд үеэс Манжийн алба
нэмэгдэж, Хятад мөнгө хүүлэгчдийн мөжлөгө ихэсч, нутгийн ноёдын гувчуур
өссөн нь ард түмний аж байдалд нөлөөлж байсан тул тэдгээрийн эсрэг тэмцэл
эрчимжсэн байна. Тэдгээр тэмцэл нь олныг хамарсан бослого болж хараахан
чадаагүй боловч ганц нэгээрээ тэмцэхээс эхлээд олуул хамтран заргалдах,
хошуунаас бүлэглэн дайжин зайлах, дугуйлан хурал байгуулж тэмцэх, зэвсэгт
тэмцэл хийх зэрэг янз бүрийн хэлбэртэй байв. Тэнгэрийн тэтгэсэн хааны
зарлигаар эзэн ноёнтойгоо заргалдсан ардуудад нэг сарын хугацаагаар дөнгө
өмсгөн, дараа нь ташуур занчиж, өөр чуулганд буюу Хятадын алс мужид цөлж,
хатуу чанд цээрлүүлэн шийтгэж байсан боловч Түшээт хан, Сэцэн хан аймагт
ардын зарга олноор гарах болжээ.
    Зарга хэдэн жилээр үргэлжилдэг байсан тул ноёнтой заргалдахад олны
дотроос эрүүл чийрэг, сэргэлэн цовоо хүнийг сонгож, жижиг албан хаагч, бичээч
нар туслан заргын бичигтээ ардын гомдол, буруутгалыг жагсаан бичдэг байсан
юм. Ноёныг буруутгах зүйл хэдий чинээ их байна төдий хэмжээний үр дүнд хүрэх
боломжтой хэмээн үздэг байснаас заргын бичгүүд ихэд сунжирсан байдаг билээ.
Мөн бага тушаалын ноёд, лам нар зэрэг нөлөө бүхий нэр хүндтэй хүмүүсийг
заргад оролцуулахыг оролддог байсан байна.
    Тэмцлийн өөр нэгэн хэлбэр нь гэр орон, мал хөрөнгөтэйгөө хошуунаас
нүүн дайжих явдал байсан боловч нүүн одсон ардууд олон жилээр тэнэж газар
бүхэнд туйлдан явсаар арга буюу буцан ирэх нь элбэг байсан ч огт эргэж ирэхгүй
тохиолдлууд ч байлаа.
    Ноёд, түшмэдийн татвар гувчуур ихэссэн нөхцөлд баян, ядуу, цэрэг, лам
ялгалгүй эсэргүүцэж заалдаж байлаа. 1800 онд Сэцэн ханы зэрэг залгамжилснаас
хойш 9 жилд их мөнгө татварлан авч биедээ хэрэглэсэн зэрэг 43 зүйлээр заалдсан
заргад зарга мэдүүлэгч нар ялж Санзайдоржийг чуулганы дарга болон Сэцэн
ханы хэргэмээс бууруулж чадсан бол 1839 онд Сэцэн хан Артсэдтэй Мижиддорж
гэгч тайж заргалдан чуулган даргын тушаалаас болиулжээ. Зарим зарга удаан
жил үргэлжилж байсныг 1824-1842 онд 18 жил тасраагүй Сэцэн хан аймгийн
засаг Цэдэвдорж, түүний хүү Дугарцэмбэлийн эсрэг гарсан ардын заргаас харж
болно. 1840-өөд онд Сэцэн хан аймгийн Илдэн ван Тогтохтөрийн хошуунд
ардын хөдөлгөөн өрнөж хошууны нутгийн төв дунд Түмэн өлзийт овооны
орчим том сүмийг байгуулахдаа их гувчуур татсаныг эсэргүүцэн малчин Түдэв,
бичээч Гэлэг, тайж Дамиран тэргүүтэй 300 гаруй хүн бослогод оролцсон бөгөөд

                                       98
                          Монголын түүх, соёл, ёс заншил

Түдэвийг эхнэр, хүүхдийн хамт Шаньдун мужид цөлөөд, Дамиранг тайжаас
буулгаж нэг сар дөнгө өмсгөөд Түшээт хан аймгийн Шагдаржавт зарц, Гэлэгийг
тайж Дэмчигт зарц болгон өгсөн байна.
    1862-1877 онд Шаньси, Ганьсу, Зүүнгар, Кашгарыг хамарсан цагаан
малгайтны бослого дэгдэж 1869, 1870 онд Монголд нэвтрэн орж Улиастайг
дайрч 1871 онд эзлэн авсан байна. Улмаар Их Хүрээг довтлосон ч давуу хүчинд
цохигдон буцсан байна. Энэ үед цагаан малгайтныг дуурайж тэмцэл гаргах
явдал ч гарсан бөгөөд 1871 онд Сайн ноён аймгийн засаг Авирмэдийн хошууны
Сайжрах тэргүүтэй 73 хүн нийлэн хятад худалдаачдыг удаа дараа уулгалан
дээрэмдэж, өрийн дансыг шатаажээ. Гэвч тэдгээрийг манж нар мөшгөн хөөж
хайр найргүй хядсан байна.
    Бослого тэмцлийг дарахын тулд алба гувчуур ихэссэнд дургүйцсэн
Монголчууд цэргийн албанд мордох, хүнс, хэрэглэл нийлүүлэхээс зайлсхийх,
татгалзах, оргох, улмаар цэргийн албыг хаяж, босч тэмцэж байв. 1880 онд
Улиастайд байсан Сайн ноён аймгийн 247 цэрэг Онолтоор удирдуулан боссон
ч санал хуваагдан бутарч хатуу гэсгээл амссан байна. 1881 онд Их Хүрээний
нэгэн пүүсийн хаалгыг 300 гаруй лам нар эвдэж, ажилчдыг нь чулуугаар занчин,
эд барааг булаан авсан тул холбогдох эздийг хоёр жил гаруй эрэн сурвалжлаад
олж чадаагүй байна. 1899 онд малчин ардууд ба лам нарын шахалтаар хэсэг
ноёд Улиастайн жанжныг зайлуулахыг шаардаж, үл хэрэгсвэл монголчууд зэвсэг
барьж босох тухай дурдсан боловч харгислуулан дарагджээ.
    XX зууны эхэн үеэс Монголчуудын тэмцэл нилээд идэвхтэй, зохион
байгуулалттай өрнөх болсон байна. 1900 онд Монголын зүүн хоёр аймгийн нутагт
алт олборлохыг ноёд, тайж, лам нар эсэргүүцэн өргөх бичиг барив. Улмаар 1900
онд хятадад гарсан Ихэтуаны бослогыг дарахад Армонголоос 20000 цэрэг татах
болоход дөнгөж 2000 цэрэг цуглаад, Улиастайд очмогц Энхтайваны удирдлагаар
бослого гаргаж Улиастайн манж цэргийг хядаж, хятад пүүсийг сүйтгээд гэр гэртээ
тарцгаасан байна. Энэ явдалтай нэгэн зэрэг Сэцэн хан аймгийн Сансрайдоржийн
хошуунд томоохон хөдөлгөөн гарч хятад худалдаачдын дэлгүүр, мухлагийг
бусниулж, өрийн дансыг шатааж шунахай худалдаачин хэдэн зуун хүнийг хошуу
нутгаасаа хөөн зайлуулж байв.
    1906 онд Их Хүрээнд мөнгө хүүлэгч хятадуудтай тэдэнд өртэй ардууд
зодолдсон бол 1910 онд их Хүрээнд лам нар мөнгө хүүлэгчидтэй хийсэн зодоонд
олон хүн оролцож, монголчуудыг барих гэсэн цэргүүдтэй ард олон тэмцэлдэж
нэлээд хэдэн хятад дэлгүүр, барааны газрыг сүйтгэхийн хамт Хүрээний сайд
Сандо амбанг мод чулуугаар чулуудан хөөж байжээ. 1903-1911 онд үргэлжилсэн
ард Аюушийн хөдөлгөөн нь хошууны засаг ноён Манибазарын тавьсан өрийг
төлөхөөс татгалзаж Аюушаар толгойлуулан заргалдаж байгаад 1911 онд манжийн
ноёрхлыг эсэргүүцсэн эрх чөлөөний хөдөлгөөний хэсэг болж өрнөхдөө Цэцэг

                                       99
                         Монголын түүх, соёл, ёс заншил

нуурын дугуйлан болж өргөжөөд хошуу
ноёнд захирагдахаас татгалзан, манж
түшмэл, мөнгө хүүлэгчдийг эсэргүүцжээ.
    Ийнхүү Монголын нийгмийн бүх л
хүрээнд Манжийн дарангуйлал, хятадын
худалдаачдын мөлжлөгийг эсэргүүцсэн
хөдөлгөөн улам бүр идэвхжин, илүү
зохион байгуулалттай болж байсан нь
харийн ноёрхлыг түлхэн унагаж, тусгаар
тогтнолоо сэргээх тэмцэлд хөтөлсөөр
байжээ.
    Өвөрмонгол дахь бослого тэмцэл:
Өрнөдийн        улсуудын       худалдааны
байгууллагууд Өвөрмонголд нэвтрэн
орсныг дагалдан шашин дэлгэрүүлэгчид Зураг 2.47. Алдаржавын Аюуш (1858-1939)
                                            Тайлбар: Монголын заргын тэмцлийн
хөл тавьсан бөгөөд Цахарт нэгэн дуган түүхэнд алдаршсан тэмцэгч
байгуулсан бол Францын есүсийн шашныг Эх сурвалж: https://mongoltoli.mn/
дэлгэрүүлэгч нар 1796 онд нэмж дуган байгуулаад Бээжин дэх төв нийгэмлэгтэй
харилцаатай болгожээ. 1840 онд Ромын папын зарлигаар Монголыг бие даасан
шашны тойрог болгосон ч 1854 онд дахин зарлиг буулган Манжуур, Ляодун,
Өвөрмонголыг нэгтгэсэн шашны шинэ тойрог буй болгосон ажээ. 1850 онд
Баарин, Оннигуд зэрэг хошуунд шашин дэлгэрүүлэгчдийг нутгаасаа хөөн гаргаж
байсан хэдий ч 1852 он болоход католик шашны нийгэмлэгийн үйл ажиллагаа
Хөх хот хүртэлх нутагт тэлсэн байна. 1887 онд Английн лам нар Хөх хотод анхны
сүмээ байгуулж, 1900-аад он гэхэд Өвөрмонголд 370 гаруй сүм хийд, 30 гаруй
мянган сүсэгтэнтэй болж Монголчуудын аж ахуй, шашин суртахуунд нилээд
нөлөөтэй болжээ. Үүнийг эсэргүүцсэн тэмцэл 1900 онд гарч нийт 60 дуган, 6
хүүхэд асрах газар, 72 сургуулийг галдан шатаасан ч Ихэтуаны бослогын хамтаар
дарагдсан байна.
    1853 онд Түмэд баруун хошуунд цэргийн албыг эсэргүүцсэн хөдөлгөөн
гаргаж арван хэдэн жил үргэлжлээд тэмцлийн зарим удирдагч баривчлагдан
10 гаруй хүн цөлөгдөн дарагдсан ч удаа дараа цэрэгт дайчлах, татварлахыг
засамжлан тогтоосон байна. 1863 онд Түмэд зүүн хошуунд ард олны алба улаа
олширч, ард иргэн ядуурч, алба гааль өгөхийн төлөө үр хүүхдээ худалдаж, амь
зогоох эрхгүй болсныг эсэргүүцэн 70 гаруй насны өвгөд удирдан мянга гаруй
хүнийг хамарсан бослого дэгдээснээр алба гаалийг хасуулж, хошууны ноёнд
ял тулгуулан ялалтанд хүрсэн байна. Мөн 1858 онд Үүшин хошуунд дугуйлан
байгуулж гаргасан бослогод 500 орчим өрх нэгдэн орж улаа барих, хүчний алба


                                     100
                          Монголын түүх, соёл, ёс заншил

хаахыг эсэргүүцэх, гааль татварыг хөнгөлөх шаардлагын бичиг өргөж, гурван
cap заалдан тэмцсэний эцэст зарим амжилтанд хүрчээ.
    1860 онд Байлингаар толгойлуулсан бослого дэгдэж Улаанхадыг эзэлж,
улмаар гол хүч нь дарагдсан ч тэсрэх бөмбөг нууцаар тавих, цэргүүдийг гэнэт
дайрах, уурхайчдыг цуглуулж бослогод уриалах зэргээр ажиллаж байгаад 1868
онд дарагдсан байна. Тус бослого Өвөрмонголын зүүн гурван чуулганы хошуу,
хязгаар мужуудыг хамран өрнөж, нутгийн эрх баригчид, захирагчдад хүчтэй
цохилт өгч байжээ. 1866 онд Отог хошуунд, 1879 онд Засаг хошуунд, 1905 онд
Ордосын Үүшин хошуунд дугуйлан хөдөлгөөн өрнөж байсан ч дарагджээ. 1900
онд Тохомын бослого дэгдэж ихээхэн газар нутгийг хамран, 3 мянган цэрэгтэй
болж байсан ч Манж нар Оросын хаант улсаас цэрэг гуйн хамтран довтолж
бослогыг даржээ.
    XIX зуунаас Манж нар нүүдэлчдийн соёл иргэншлээс улбаалан ирсэн
үндэсний хэв маяг, онцлог шинжээ алдаж, хятадын суурин соёлын нөлөөнд
автсанаар монгол нутагт хятад хүмүүс шилжин суурьшихыг хязгаарлаж
байсныгаа цуцалж, хятад иргэдийг монголчуудын нутагт суурьшуулан, атар
хагалбарлалтыг дэмжин хятадчилах бодлого явуулах болжээ. Энэхүү хятадчилах
бодлогод дургүйцсэн Өвөрмонголын ард түмэн янз бүрийн хэлбэрээр түүнийг
эсэргүүцэн тэмцжээ. 1905 онд Зүүнгар хошуунд тайж Дампил тэргүүлэн олон
түмнийг уриалан атар хагалбарлахын хор уршгийг тайлбарлаж монгол, хятад
хүмүүсийг цуглуулж зэр зэвсэг барин эсэргүүцэн тэмцэж, түүнийг барихаар
ирсэн албаны цэрэгтэй олонтаа тулалдаж байсан ч толгойлж байсан 19 хүнийг
баривчлан авснаар уг тэмцэл дарагдсан байна. Мөн онд Горлос хошууны Тогтох
тайж (1863-1922)-ийн удирдлагаар гарсан зэвсэгт бослого нийт Монгол даяар
их дуулиантай байж Манжийн атар хагалбарлахыг эсэргүүцэхийн хамт Монгол
улсын тусгаар тогтнолыг сэргээн мандуулахын төлөө байв. Тэд хятад шунахай
худалдаачид, мөнгө хүүлэгчдийн пүүсийг эвдэн сүйтгэж, өрийн данс харааг шатаан
устгаж, олзолсон эд хөрөнгийг нутгийн ядууст тараан өгч Манжийн цэрэгтэй
104 удаа тулалдаад 1909 онд Халхын Сэцэн хан аймгаар дамжин Хаант Оросын
зүгээс тусламж хүсч Улаан Үд орчимд нутаглаж байгаад 1911 онд Их Хүрээнд
иржээ. 1907 онд Жалайд хошуунд бэлчээр нутгаа хамгаалах зорилгоор зэвсэгт
бослого гарч ихээхэн амжилтанд хүрсэн тул уг хошуунд газар хагалбарлахаа
түр зогсоосон байна. Ийнхүү Өвөрмонголын ард түмний хөдөлгөөн нь аажмаар
үндэсний эрх чөлөөний хөдөлгөөний шинжийг олж байсан байна.
    Шинэ засгийн бодлого: Манж чин улс XIX зууны дунд үе хүрэхэд өөрсдөө
харь гүрнүүдийн хагас колони орон болж 1901 онд Ихэтуаний (Шударга, эв
нэгдлийн баг) бослогыг дарж өгсөн Япон, Герман, Англи, АНУ, Франц, Хаант
Орос, Итали, Австри-Унгарын зэрэг найман гүрэнд асар их хэмжээний мөнгөн
төлбөрийг төлөх болсон нь зайлшгүй өөрчлөлт шинэчлэлт хийхэд хүргэсэн

                                      101
                            Монголын түүх, соёл, ёс заншил

                                                      байна. Ийнхүү 1901 онд
                                                      эхэлсэн     “Шинэ      засгийн
                                                      бодлого” нь юуны өмнө
                                                      хамжлагат ёсыг өөрчилж орчин
                                                      цагийн аж үйлдвэр, хөдөө аж
                                                      ахуй,   худалдааг    эрчимтэй
                                                      хөгжүүлэхдээ Монгол зэрэг
                                                      өөрсдийн харъяа угсаатны
                                                      дотор            колоничлолоо
Зураг 2.48. Их хүрээн дэх Манж сайд Ян Гүн, Улиастайн
                                                      бэхжүүлэхийг  зорьж байлаа.
жанжин Ан И, Хаант Орос улсын консул Я.П.Шишмарев нар     Хамгийн           түрүүнд
Тайлбар: 1880-аад оны эхэн үе                         хятад    тариачин    иргэдийг
Эх сурвалж: https://mongoltoli.mn/
                                                      Өвөрмонголын нутагт ирж
суурьшихыг дагалдуулан, хятад засаг захиргааг нэвтрүүлж 1902 онд Хорчины
зүүн гарын дундад хошуунд чжоу, 1903 онд Түмэд хошуунд сянь, 1904 онд
Жалайд, Хорчины баруун гарын өмнөд хошуунд тин, фу зэрэг хятад захиргаа
байгуулжээ. 1906 онд Өвөрмонголын Халуун гол, Цахар, Армонголын Улиастай,
Ховд, Алтайг муж болгон өөрчлөх санал боловсруулжээ.
     Шинэ засгийн бодлогыг явуулах болсонтой холбогдуулан 1905 онд Цагдан
цээрлүүлэх яам, Их Хүрээнд түүний салбар болгон Цагдан цээрлүүлэх газар
байгуулжээ. 1907 оноос цэргийг япон болон европ маягаар зохион байгуулахын
тулд Монгол газрын цэрэг, харуулын нэр, тоо, цэргийн тоо, хил хязгаар зэргийг
аймаг, хошуудаар гаргуулах гэсэн боловч олонхи хошуу элдэв шалтаг зааж
хугацаанд нь мэдээллээ өгөхгүй цааргалж байжээ. 1910 онд Сань До гэгч Их
Хүрээний хамаарсан сайдаар томилогдон ирснээр шинэ засгийн бодлогыг шууд
хэрэгжүүлэх болж “Их Хүрээний цэрэг бэлтгэх газар”-ыг байгуулсан байна.
     Шинэ засгийн бодлогын хүрээнд үндсэн хуульт төрийн байгуулал бий
болгохын тулд 1907 онд шинээр яам байгуулсан бөгөөд 1910 онд Бээжин хотод
хийсэн тус яамны анхдугаар хуралдаанд Армонголоос Их Хүрээний монгол
сайд Пунцагцэрэн, Сэцэн хан аймгийн ван Доржпалам нар оролцох үеэрээ шинэ
засгийн бодлогын уг чанарыг сайн ойлгож Монголд хэрэгжүүлэхээр төлөвлөсөн
арга хэмжээг тийм ч амар зогсоож чадахгүйг ухаарчээ. Их Хүрээнд “Цаазын
(үндсэн хуульт) засгийг төсөвлөн бэлтгэх газар” байгуулж, 1911 онд номун хан
Пунцаг, да лам Цэрэнчимэд нарыг түшмэлээр томилж үндсэн хуульт засгийг
төсөвлөн бэлтгэх ажилд оруулсан байна.
     Шинэ засгийн бодлого эдийн засгийн хувьд Монгол зэрэг нутаг орныг
тариачин иргэдээр дүүргэж газар тариаланг хөгжүүлэх, байгалийн баялгийг
ашиглах, үйлдвэр байгуулах, худалдаа, зам тээвэр хөгжүүлэхэд чиглэсэн байв.
Өвөрмонголын зарим ноёд Монгол орныг хөгжүүлэх тодорхой санал боловсруулж

                                        102
                             Монголын түүх, соёл, ёс заншил

                                                                  эзэн хаанд айлтгасан ч
                                                                  өөрсдөөр            нь
                                                                  хэр эгжүүлэхийг
                                                                  хүсээгүй бөгөөд 1906
                                                                  онд хятад тариачдыг
                                                                  шилжүүлэн суулгах
                                                                  ажлыг эрхлэх товчоог
                                                                  Бээжинд         болон
                                                                  Монголын        нэлээд
                                                                  газар            нээж
Зураг 2.49. Их хүрээн дэх Манж сайд Саньдо тэргүүтэй алба хаагчид
Тайлбар: 1910 он                                                  ажиллуулжээ.      1907
Эх сурвалж: https://mongoltoli.mn/                                онд Монгол аймаг
хошуудын газрын зургийг зуруулж авсаны зэрэгцээ 1910 онд Монгол газрыг
хагалбарлан тариалахыг хориглосон урьдын хуулийг цуцалж, тэнд очиж тариа
тарих хятад иргэдийг хөхүүлэн сайшаахын хамт, тэднийг эхнэр хүүхэдтэйгээ
явахыг зөвшөөрсөн байна. Тус бодлогыг монголчууд энд тэндгүй эсэргүүцэж,
шаардсан мэдээллийг цаг тухайд нь үнэн зөв гаргаж өгөхгүй байсан тул 1911 оны
зун Хүрээний Хагалах Хэргийн Бүгд Хороо байгуулж монгол ерөнхий түшмэлээр
Ханддоржийг томилсон байна. Монгол хошууны засаг ноёдод өөрсдийн хошуунд
худалдаа хийсэн Хятад худалдаачдаас тогтоосон хэмжээний татвар хурааж, зохих
хувийг шимтгэж байхыг 1904 онд зөвшөөрсөн ба Монголын томхон төв газруудад
хятад гаалийн хороо ажиллах болжээ. 1907 онд Их Хүрээ, Хиагт, Улиастайд банк
байгуулсан юм. 1911 оноос эхлэн Монголын дотоод, гадаад тээврээс тогтоосон
хэмжээний мөнгөн татвар авч шинэ засгийн зардалд зарцуулах болж, Хүрээнд
Худалдааны хороо байгуулсанаар хятадын мөнгө хүүлэгч худалдаа улам
өргөжжээ. 1911 оны дунд үе болоход зөвхөн Армонголд нийтдээ 20-иод шинэ
байгууллага байгуулж зардлыг нь монголчуудаас гаргуулж ард түмний аж
байдлыг эрс доройтуулж байв.
     Шинэ засгийн бодлогыг хэрэгжүүлэхэд хятад хэл бичиг мэддэг албан
хаагчийн хэрэгцээ их болсон тул сургууль байгуулж сурвалжит хүмүүсийн
хүүхдүүдэд манж, хятад хэл бичиг, хууль цааз зэргийг зааж байлаа. Монголд
шашны нөлөөг багасгах, лам нарын тоог цөөрүүлэх арга хэмжээ авах болсон нь
томоохон хутагт лам нар болон санваартнуудын дургүйцлийг төрүүлэх болжээ.
     Шинэ засгийн бодлого нь Монголчуудыг хүчээр хятадчилах гэсэн харгис
бодлого байсан тул Манжийн ноёрхлыг түлхэн унагаж Монголын төрийн тусгаар
тогтнолыг сэргээхийг хичээж байсан монгол үндэсний дэвшилт хүчнүүд эрс
шийдэмгий эсэргүүцэж, үндэсний эрх чөлөөний тэмцэлд хүчээ нягтруулахын
төлөө тэмцэх болсон юм.


                                          103
                       Монголын түүх, соёл, ёс заншил

                    БҮЛГИЙН ТУЛГУУР ОЙЛГОЛТУУД
•     Ар Монгол
•     Батмөнх даян хаан
•     Бослого тэмцэл
•     Гүюг хаан
•     Зүүнгарын хаант улс
•     Их засаг хууль
•     Их Монгол улс
•     Манжийн жанжин, сайдын газар
•     Манжийн хууль цааз
•     Монголчуудын угсаа гарал
•     Монголын эзэнт гүрэн
•     Мөнх хаан
•     Өвөр Монгол
•     Өгөдэй хаан
•     Түмэн засагт хаан
•     Улс төрийн хямрал
•     Умард (Ар) Юань
•     Хамаг Монгол
•     Хубилай хаан
•     Чингис хаан
•     Чуулган, хошууны зохион байгуулалт
•     Шинэ засгийн бодлого
•     Эргүнэ Куны домог
•     Эсэн тайш хаан

                  ДЭЛГЭРҮҮЛЖ УНШИХ НОМ, ЗОХИОЛ
1.    Далай Ч. Юан гүрний үеийн Монгол. УБ., 1973
2.    Далай Ч. Монголын түүх. (1260-1388). УБ., 1992
3.    Далай Ч. Их Монгол улс. (1206-1260). УБ., 1994
4.    Далай Ч. Хамаг Монгол Улс (1101-1206). УБ., 1996.
5.    Дэлгэржаргал П. Монголчуудын угсаа гарвал. УБ., 2005
6.    Монгол Улсын түүх. III, IV боть. УБ., 2003
7.    Монголын нууц товчоо. УБ., 1990
8.    Монголын эзэнт гүрний түүх. I-V боть. УБ., 2019.
9.    Нацагдорж Ш. Манжийн эрхшээлийн үеийн Халхын хураангуй түүх. УБ.,
      1963
10.   Цэвээндорж Д., Баяр Д ба бусад. Монголын археологи. УБ., 2000


                                   104
                                     Монголын түүх, соёл, ёс заншил

                                         Гуравдугаар бүлэг.
                     МОНГОЛЫН ШИНЭ ҮЕИЙН ТҮҮХ

                      4.1. ХХ ЗУУНЫ ЭХЭН ҮЕИЙН МОНГОЛ

     Үндэсний эрх чөлөөний хөдөлгөөний урьдач нөхцөл: XX зуун гарахад
Монгол, Уйгур, Төвөд зэрэг олон угсаатан цөм үндэсний эрх чөлөөний хөдөлгөөнд
идэвхтэй оролцох болсны зэрэгцээгээр Хятад оронд хөрөнгөтний хувьсгалын
тохироо нэгэн адил бүрдэж байв. Хятадын шинэ цагийн хөрөнгөтнүүд 1905
онд Японы Токио хотод Сун Ят Сен тэргүүтэй Нэгдсэн Эвлэл (Түнмэнхүй)-ийг
байгуулан, Манж Чин улсын эсрэг тэмцсэн ч тэдний гол уриа болсон “Харь
угсаатныг үлдэн арилгах, газрын эрхийг тэгшитгэх” хөтөлбөрийг Монголчууд
дэмжилгүйгээр Манж, Хятадаас салан тусгаарлах үндэсний тусгаар тогтнолын
төлөө тэмцэлд сэргэн боссон юм.
     Монгол дахь үндэсний эрх чөлөөний хөдөлгөөнд үндэсний дэвшилт хүчнүүд
нэгдэн нягтрах үйл явц нэлээд хэдэн жил үргэлжилжээ. Тэр үед Монголчууд
дан өөрийн хүчээр тэмцээд, тусгаар тогтнолоо сэргээх боломжгүй байсан тул
гадаад улсыг түших зайлшгүй хэрэгтэй байлаа. Манж Чин улсын хараат байсан
Солонгосчууд Япон улсыг түшиглэн 1895 оны дайны үр дүнд тусгаар тогтносон нь
Монголчуудад бодит жишээ болж байжээ. Тиймээс Армонголын шарын шашны
тэргүүн Жибзундамба хутагт Өвөрмонголын ноёдтой ч харилцан ойлголцож
Монголын умард хэсгийн зарим аймаг, угсаатныг хэдийнээ өөртөө нэгтгэсэн
хаант Орос улсыг түшиглэн тусгаар тогтнолоо сэргээх хүсэлтэй байгаагаа 1895
онд илэрхийлж элч төлөөлөгч илгээсэн боловч нууцаар яаралгүй бэлтгэж бүгд
санаа нийлэн хэдэн жил хүлээх хэрэгтэй талаар зөвлөсөн байна. 1900 онд ч мөн
элч илгээсэн боловч шийдтэй хариу өгөөгүй юм.
                              Төвөдийн Далай лам Манж-Хятадын ноёрхлын
                              эсрэг тэмцэлд харилцан бие биенээ дэмжих, хөрш
                              Орос улстай холбоо барих асуудлаар 1904 оноос
                              жил гаруй Монголд байхад нь дэмжиж тэтгэсэн
                              чин ван Ханддоржийн дунд хүү Данзанжамцыг
                              Бээжинд Далай ламыг хүргэж очиход нь баривчилж
                              цаазаар авсан байна. Монголын ноёд, лам нар Сань
                              До амбанг тушаалаас нь огцруулахаар тэмцсэн ч
                              1910 оны XI сард сайд болгон дэвшүүлжээ.
                              Монголын эрх чөлөөний хөдөлгөөнд оролцогч
Зураг 3.1. Чин ван М.Ханддорж ноёд Жибзундамба хутагтын нөлөө, нэр хүндийг
(1869-1919)
Тайлбар: 1911 оны хувьсгалын  нь ашиглаж эхэлсэн бөгөөд үүнд чин ван Ханддорж
гол удирдагчдын нэг           зонхилох үүрэг гүйцэтгэж 1910 оны өвөл Их
Эх сурвалж: https://mongoltoli.mn/

                                                 105
                             Монголын түүх, соёл, ёс заншил

Хүрээнд ирээд харьяат хошуундаа буцаж очилгүй суурин ажиллах болсон байна.
1911 оны VI сард Халхын дөрвөн аймгийн хан, чуулган дарга, жанжин тэргүүтэй
ноёд, хамба, шанзудба нарын зэрэг эрх мэдэлтэн Их Хүрээнд цугларч,
Жибзундамба хутагтад бат оршил өргөхөөр Эрдэнэ Шанзудбын яаманд нууц
зөвлөлгөөн хийж шинэ засгийн бодлого гэгчийг хүлээх, эсэх талаар зөвлөлдөхөд
олонхи нь хүлээж авч болохгүй хэмээн үзжээ. Тус зөвлөгөөнөөс Орос улсаас
тусламж авч Манжаас салж тусгаар улс болох санал гаргаж Жибзундамба
хутагтаар зөвшөөрүүлэн Ханддорж, Цэрэнчимэд, Өвөрмонголын Хайсан нарыг
Орос улсаас тусламж эрүүлэхээр явуулсан ч Оросын эрх баригчид Монгол одоо
үед Чин улсаас бүрэн тусгаарлах бололцоогүй гэж үзжээ.
    Гэхдээ Орос улсын засгийн газар
Манж Чин улсын засгийн газарт дипломат
хэлбэрээр эсэргүүцлээ илэрхийлснээр
Монголд хийж байгаа цэрэг, улс төрийн
өөрчлөлтийг зогсоохоор мэдэгдсэн бөгөөд
1911 оны XI сарын 26-нд Цэрэг бэлтгэх
газрыг татан буулгасан ч Сань До-г Их
Хүрээний     сайдын    тушаалд     хэвээр
байлгажээ. 1911 оны XI сарын 28-нд
Монголын ноёд, дээд лам нарын айлтгалын
дагуу Жибзундамба хутагт лүндэн (зарлиг)
буулгахдаа: “Одоо монгол овогтон бүгдээр
                                           Зураг 3.2. Түшээт ван Г.Чагдаржав (1871-1915)
нийлж, өөртөө улс болон тогтнож, шашнаа Тайлбар: 1911 оны хувьсгалын
мандуулан бусдын эрх мэдэлд дарлагдах удирдагчдын нэг
зовлон зүдгүүрийг үзэхгүй болох цаг Эх сурвалж: https://mongoltoli.mn/
болсон” хэмээн цохон тэмдэглэжээ. Тус уриан доор Халхын Хүрээний бүх
хэргийг түр ерөнхийлөн шийтгэх газар (ХХБХТЕШГ)-ыг 1911 оны 11 сарын 30-
нд гүн Чагдаржаваар толгойлуулан, чин ван Ханддорж, да лам Цэрэнчимэд
нарын 7 хүний бүрэлдэхүүнтэй байгуулжээ. Энэ байгууллагаас Богдын лүндэнг
Өвөрмонголын засаг ноёд, Барга, Алшаа, Хөх нуурын Монголчуудад яаралтай
дамжуулж, Жавзандамба хутагтыг Монгол улсын хаан ширээнд өргөмжлөх гэж
байгааг мэдэгджээ.
    Олноо өргөгдсөн Монгол: Халхын 4 аймгаас цэрэг дайчлан бэлтгэж манж
амбан Сандог 3 хоногийн дотор нутаг дэвсгэрээс гарахыг тулган шаардаад хятад
цэргийн зэвсгийг хурааж, Хиагтаар дамжуулан нутагт нь буцаасан байна. Ийнхүү
тусгаар тогтнолоо олсоноор 12 сарын 29-нд Богд Жавзандамба хутагтыг Монгол
улсын хаанаар өргөмжилж, оны цолыг “олноо өргөгдсөн” гэж нэрийдээд Их
хүрээг улсын нийслэл болгохоор тус тус тогтжээ. Дотоод яам (Цэрэнчимэд),
гадаад яам (Ханддорж), цэргийн яам (Гомбосүрэн), сангийн яам (Чагдаржав),

                                          106
                              Монголын түүх, соёл, ёс заншил

                                   шүүх яам (Намсрай) гэсэн таван яамыг байгуулж
                                   Манжийн хууль дүрмийг түр баримтлахаар
                                   шийдвэрлэхийн хамт Монголын тусгаар тогтнолыг
                                   байгуулах хэрэгт онц чармайн зүтгэсэн ноёд, лам
                                   нарыг зэрэг хэргэм, цол пүнлүүгээр урамшуулжээ.
                                   Тус үндэсний эрх чөлөөний хувьсгал тайван
                                   байдалд болж өнгөрсөн нь Хятадын хувьсгалын
                                   нөлөөгөөр Манжийн төр нэгэнт мөхөж байсны
                                   улмаас Монголд байсан Манж хятадын засаг
                                   захиргаа эсэргүүцэх ямар ч хүч нөлөө, нөөц
                                   чадваргүй болсон байх тохироо бүрдсэнтэй
                                   холбоотой билээ. Улмаар тусгаар тогтнолоо
                                   тунхагласан мэдээг хүлээн авмагц Засагт хан, Сайн
Зураг 3.3. VIII Богд Живзундамба ноён хан аймгийн чуулганы дарга нарын газраас
(1869-1924)                        Улиастайн жанжин, сайдуудыг цэргийн хамт хөөн
Тайлбар: Монгол Улсын сүүлчийн
                                   гаргасан бол Ховдын амбан бууж өгөлгүй
эзэн хаан
Эх сурвалж: https://mongoltoli.mn/ эсэргүүцсэн тул Хатанбаатар Магсаржав, Манлай
                                   ван Дамдинсүрэн нараар удирдуулан цэрэг
хөдөлгөж Ховд хотыг дайран эзэлснээр манж хятадын цэргээс бүрмөсөн
чөлөөлөгджээ. Гэвч Хятадын нутагт шинээр тогтносон Дундад иргэн улс
Монголчуудын тусгаар тогтнолыг хүлээн зөвшөөрөхгүйгээр барахгүй улсынхаа
нэг хэсэг гэж эрх зүйн баримт бичигтээ албан ёсоор тусгажээ.
     Өвөрмонголын 49 хошууны 35 хошуу нь
Монгол Улстай нэгдэж нэгэн улс болох саналаа
илэрхийлэн албан бичиг баримт гаргаж өөрсдийн
төлөөлөгчдөө Их Хүрээнд ирүүлсэнийг талархан
хүлээн авч, эл хэрэгт хүчин зүтгэж гавъяа
байгуулсан жүн ван Гончигсүрэнг Монгол улсын
ерөнхий сайдын орлогчоор, занги Хайсанг
Дотоод яамны дэд сайдаар, Баргын Дамдинсүрэн,
Цэнд нарыг Гадаад яамны дэд сайдаар, Насан-
Арвижих, Тогтох нарыг Цэргийн яамны дэд
сайдаар дэвшүүлэн ажиллуулав. Түүнээс гадна
Өвөрмонголын аймаг хошуу бүгдэд шахам эрх
                                                        Зураг 3.4. Да лам Г.Цэрэнчимэд
чөлөөний хөдөлгөөн өрнөж байлаа.                        (1869-1914)
     Дундад иргэн улсын засгийн газраас Тайлбар: 1911 оны хувьсгалын
Өвөрмонголын           үндэсний      эрх    чөлөөний удирдагчдын нэг
                                                        Эх сурвалж: https://mongoltoli.mn/
хөдөлгөөнийг дарахын тулд 1912 онд цэргийн
хүчээр дарахаар оролдсон тул Өвөрмонголчууд энэхүү байдлыг Монгол Улсын

                                           107
                           Монголын түүх, соёл, ёс заншил

                                   засгийн газарт мэдэгдэж, цэрэг илгээн Хятадын
                                   дарлалаас чөлөөлөхийг хvсчээ. Энэхүү хүсэлтийг
                                   биелүүлж Өвөрмонголыг өөртөө нэгтгэх зорилгоор
                                   цэрэг хөдөлгөсөн бөгөөд 1912-1915 онд өрнөсөн
                                   тус дайны эхэнд Өвөрмонголын нутгийг бараг
                                   бүрэн чөлөөлж чадсан боловч монголын цэргийн
                                   зарим жанжид урваж байлдааны төлөвлөгөөний
                                   нууцыг хятадын талд задалсанаас багагүй ялагдал
                                   хүлээсэн юм. Мөн Хятадууд үлэмж давуу хүчийг
                                   байлдааны талбарт хуримтлуулсан тул нилээд
                                   сунжирсан тулалдаанууд болж Монголын цэрэг
                                   тэдний давшилтыг амжилттай няцаан цохиж
                                   байсан төдийгүй сөрөг довтолгоонуудыг мөн
                                   амжилттай хийж байсан байна. Гэвч Оросын
Зураг 3.5. Сайн ноён хан
Т.Намнансүрэн (1878-1919)
                                   талаас сум хэрэгсэл, зэр зэвсгийн хангамжийг
Тайлбар: Монгол улсын анхны        зогсоосны зэрэгцээгээр улс төр, эдийн засгийн
Ерөнхий сайд (1914)                дарамт шахалтыг нэмэгдүүлсэн нь дайныг
Эх сурвалж: https://mongoltoli.mn/
                                   зогсоохоос өөр аргагүйд хүргэжээ.
     Үүний гол шалтгаан нь 1912 онд Орос, Японы хооронд хийсэн гэрээ байсан
бөгөөд Өвөрмонгол, Баргыг Монгол улсдаа харъяалах асуудлыг Орос улс
зөвшөөрөөгүйн зэрэгцээ Монголчууд гадаад харилцаа тогтоох тухай Англи, Франц,
Герман, АНУ, Япон, Дани, Голланд, Бельги, Австри зэрэг 9 улсын засгийн газарт
явуулсан хүсэлтэнд нэг ч улсаас хариу ирсэнгүй нь томоохон гүрнүүдийн өмнө хүчин
мөхөсдөхөд хүргэж хаант Орос улсын тулгалтаар автономит эрхийг зөвшөөрөхөд
хүрсэн юм. Улмаар хаант Орос улс 1913 онд Дундад иргэн улстай энэ талаар хэлэлцэн
тогтсоноор Монголын тусгаар тогтнолыг хавсайдан цуцлахаар тохиролцжээ.
     Ийнхүү Монголын эрх баригчид улсынхаа тусгаар тогтнолыг гадаад
улсад хүлээн зөвшөөрүүлэхийн төлөө чадах бүхнээ хийсэн боловч хөрш хоёр
их гүрний шахалт хавчилтаар 1915 оны Хиагтын гурван улсын хэлэлцээрээр
Монголыг Хятадын бүрэлдэхүүнд боловч Оросын нөлөөний автономит (эдийн
засаг, соёлын хувьд биеэ даасан, улс төр-гадаад бодлогын хувьд эрх мэдэлгүй)
улс болгожээ. Тус гэрээнд гурван улс тус тусын ашиг сонирхлыг хүлээн
зөвшөөрүүлэхээр орсон бөгөөд Монголын зүгээс 1911 онд тунхагласан улсынхаа
тусгаар тогтнолоо баталгаажуулж, Өвөрмонгол болон бусад Монгол үндэстнээ
өөрсөддөө хамааруулах зорилго тавьсан нь бүрэн хэрэгжиж чадаагүй боловч
Монголын нутаг дэвсгэрийг зааглан тогтоосноороо зохих ач холбогдолтой
болсон юм. 1915 онд Хятадын засгийн газраас Богд хаан Жибзундамбад “Гадаад
Монголын Богд Жибзундамба хаан” цол өргөмжлөл, алтан тамга ирүүлсэн ч
түүнийг хүлээж авахаас татгалзсанаар эсэргүүцлээ илэрхийлсээр байлаа.

                                       108
                            Монголын түүх, соёл, ёс заншил

     Гурван улсын гэрээний улмаас Монголын төрд
зүтгэж байсан Өвөрмонголчуудын ихэнх нь арга буюу
нутагтаа буцаж, цөөн хэсэг нь Армонголд үлджээ.
Дэлхийн I дайнд Орос, Хятад улсууд татагдан орж,
дотоод улс төрийн байдал нь тогтворгүй болохын хамт
Орос оронд хувьсгал гарсан нь Монголын дотоод, гадаад
байдалд ихээхэн нөлөөлж, төрийн шинэ хэлбэрийг
эрэлхийлэх, үндэс угсаагаа хамгаалах тэмцлийг
тодорхой хэмжээгээр идэвхжүүлжээ. Ялангуяа Ж.
Цэвээн, Э.Ренчино нарын зэрэг буриадын сэхээтнүүд
Гадаад, Дотоод Монгол, Буриад, Шинжааны монголчууд, Зураг 3.6. Б.Хайсан гүн
                                                        (1857-1917)
Тува зэргийг нэгтгэсэн их Монгол улсыг байгуулах үзэл Тайлбар: 1911 оны хувьсгалын
санааг дэвшүүлж байлаа. 1919 онд Чита хотод манлайлагчдын нэг
Өвөрмонгол, Барга, Буриадын 15 төлөөлөгч оролцсон Эх сурвалж: https://mongoltoli.mn/
хурлаас Нармай Монгол улсын засгийн газрыг байгуулсныг зарлаж, засгийн газрын
тэргүүнээр Өвөрмонголын Нэйж гэгээн Мэндбаярыг сонгожээ. Энэхүү үйл хэрэгт
Богд гэгээнийг татан оруулахыг оролдсон боловч Хятадын хатуу хяналтад байснаас
гадна зарим асуудлаар санал нийлээгүй байсан болохоор төдий л дэмжлэг олоогүй юм.
                                              1916    онд     Хүрээнд      шинээр
                                              томилогдон ирсэн Хятадын элчин
                                              төлөөлөгч Чэн И нар 64 зүйл бүхий
                                              Монголын автономит засгийг устгаж
                                              Хятадын цэргийг оруулсаны хариуд
                                              ноёд ихсийг эрх ямбаар хангах гэрээ
                                              боловсруулж улсын эрх барих
                                              байгууллагаар хэлэлцүүлжээ. Улсын
                                              Доод хурал энэ сэдвийг огт хүлээж
                                              авахгүй хэмээн тэмцсэн бол Дээд
                                              хурал хүлээж авахад бэлэн байгаагаа
Зураг 3.7. Манлай баатар Ж.Дамдинсүрэн
(1871-1921)
                                              харуулсан ч Богдын засгийн газар
Тайлбар: Үндэсний эрх чөлөөний төлөө тэмцэгч, Монголын автономитыг устгахгүй
цэргийн нэрт зүтгэлтэн (1912 он)              байхыг хятадын ерөнхийлөгчөөс
Эх сурвалж: https://mongoltoli.mn/
                                              хүссэн ч 1919 оны намар Хятадын
засгийн газар Сюй Шужанаар удирдуулсан цэргийн хүчийг Монголд оруулснаар
Нийслэл Хүрээг эзэлж аваад Монголд цэргийн дэглэм тогтоосон юм. Ингэснээр
хүч тулган автономит эрхээ сайн дураараа гуйн устгах тухай бичгийг Хятадын
ерөнхийлөгчид өргүүлснээр Гадаад Монголын автономийг устгасан тухай зарлиг
гаргав. Тэгээд Монгол цэргийн зэр зэвсгийг хураан тарааж, Гадаад Монголын
дотоод, гадаад, сан, цэрэг, шүүх таван яамны тамга хэргийг Сюй Шужан хүлээн

                                        109
                           Монголын түүх, соёл, ёс заншил

авч, Богд хааныг Хятадын ерөнхийлөгчийн хөрөгт мөргүүлэх ёслолыг Шар
ордонд үйлдсэнээр Монголын тусгаар тогтнолыг хүчээр устгасан юм.
      Үндэсний ардчилсан хувьсгалын тохироо бүрэлдсэн нь: Монголчууд тусгаар
тогтнолоо алдаж, харийн эрхшээлд орсон хэдий ч хөгжлийн жам ёсоор нийгэмд
өөрчлөлт шинэчлэлтийг эрмэлзэгч хүчнүүд буй болж, үндэсний ардчилсан үзэл
дэлгэрч, 1917 оны Октябрийн хувьсгалаар Оросын ард түмэн эрх чөлөөгөө олж,
дарлал мөлжлөгийг устгасан тухай мэдээ Монгол нутагт нэвтрэн тархах болжээ.
Нийгмийн эрх чөлөөг эрмэлзэх сэтгэлгээ монголчуудад ихээр нөлөөлж байх энэ
үед Монгол орныг эзлэн түрэмгийлж хятадчилах бодлого хэрэгжиж эхлэн, хятад
цэргүүд монголчуудыг дээд, доод хэмээн ялгаварлалгүйгээр дарлан доромжилж,
түйвээн дээрэмдэж үндэсний хямралд хүргэсэн нь 1921 оны хувьсгал гарах
нийгмийн нөхцөл, тохироог бүрдүүлжээ.
      Хөрш оронд хаангүй төр тогтож, харц олон засгийн эрхийг барих болсон
тул хоёр улсын харилцааны байдал өөрчлөгдөж Богдын засгийн газар Зөвлөлт
Орос улс (ЗОУ)-тай албан ёсны харилцаагаа тасалдуулж Монгол улсын тусгаар
тогтнолыг дэмжсэн ЗОУ-ын Засгийн газрын 1919 оны уриалга бичигт хариу
өгөөгүй төдийгүй шинэ засгийн төлөөлөгчийг нутагтаа оруулахаас татгалзсан
юм. Энэ нь хөрш шинэ улсын зорилго бодлогыг таньж мэдэх зуурт дүрвэгсдийн
хөл үймээнээс нутаг орноо хамгаалах эрмэлзлэлтэй холбоотой байлаа.
                               Монголчууд алдагдсан эрхээ эргүүлэн авахын тулд
                               Япон, АНУ-уудтай холбоо тогтоохыг хүссэн ч нэгэнт
                               нөлөөнийхөө бүс нутгийг хувааж, эзэмшил эрхээ
                               тогтоосон дээрх гүрнүүд нааштай хандаагүй юм.
                               Нөгөө талаас, Хятадын төрөөс бодлогоо зөөлрүүлэх
                               хүсэлт тавьсан нь бүтэлгүй болсноор Монголын эрх
                               баригчдын үйл ажиллагаа мухардсанаар улс төрийн
                               тэмцлийн тавцанд шинэ хүчин гарч ирэхэд хүргэсэн
                               байна. Ийнхүү Монгол орны цаг төрийн байдал
Зураг 3.8. Д.Бодоо (1895-1922)
                               туйлын ээдрээтэй болсон 1919 оны эхэн гэхэд
Тайлбар: Монгол улсын
ерөнхий сайд                   Нийслэл Хүрээнд Д.Бодоогийн үндэслэсэн Консулын
Эх сурвалж:                    бүлгэм, С.Данзангийн зохион байгуулсан Зүүн
https://mongoltoli.mn/
                               хүрээний бүлгэм гэсэн нууц хоёр бүлгэм буй болжээ.
Тэд үзэл бодол нэгтнүүдээр эгнээгээ өргөтгөх, хятад цэргийн тоо, хүч, зэвсгийг
тагнах, умард хөршид тогтсон шинэ засаг төрийн бодлого зорилгыг танин
мэдэхийн төлөө хичээнгүйлэн ажиллаж, улмаар хятад цэргийн үйл ажиллагааг
илчилсэн ухуулах хуудас бичин олны хөлийн газар наах, зэвсэг цуглуулан
бэлтгэх, ЗОУ-тай холбоо тогтоон тусламж олох замыг сүвэгчлэх болсон бөгөөд
эрх чөлөөгөө олох тэмцэлд гадаад түшиг тулгуураа ЗОУ хэмээн үзэх хандлага
улам бүр нэмэгдэж байлаа.

                                        110
                               Монголын түүх, соёл, ёс заншил

     Түүхэн тухайн нөхцөлд ЗОУ-тай
холбоо тогтоох нь зайлшгүй болж
1920 онд С.Данзан, Д.Сүхбаатар
нарыг илгээсэн ч хил давж чадсангүй.
Тиймээс Хүрээг дайрч өнгөрсөн
Коминтерний ажилтантай холбоо
тогтоон ЗОУ-аас тусламж хүсч буйгаа
уламжилж өгөхийг хүссэний дагуу
илгээсэн                  төлөөлөгчидтэй
                                             Зураг 3.9. Баруун гар талаас С.Данзан (1885-1924)
зөвлөлдсөнөөр эх орноо чөлөөлөх Тайлбар: МАН-ын анхны дарга
тэмцэлд олон түмнийг босгох, тэднийг Эх сурвалж: https://mongoltoli.mn/
удирдан зохион байгуулахын тулд 1920 оны 6 сарын 25-нд бүлгэмүүд хамтран
хуралдаж, “Монгол ардын нам” (МАН) хэмээх улс төрийн байгууллагад нэгджээ.
Ингээд ЗОУ-аас тусламж хүсэх асуудлыг албан ёсоор тавихаар болж тэрхүү
бичигтээ да лам Цэрэнчимэдийн тусламжтайгаар Богд хааны тамга даруулаад Дээд
Шивээ, Дээд Үдээр дамжин Эрхүү хотноо хүрч тусламжийн бичгээ танилцуулаад,
цааш С.Данзан, Д.Чагдаржав нар Омскоор дамжин Москвад хүрчээ. МАН-ын
хүсэлтийг Зөвлөлт засгийн газар хүлээн авч хэрэгцээт тусламжийг үзүүлэхээ
илэрхийлэхийн хамтад Монгол орныг хятад цэргээс чөлөөлөх асуудлыг монголчууд
өөрсдийн цэргийн хүчээр шийдвэрлэх ёстойг мэдэгджээ.
                                   Монголын зүүн хязгаараар 1920 оны 10 сард
                                   цагаантны цэргийн хүч нэвтрэн орж ирсэн бөгөөд
                                   Унгерн “Богд гэгээнтнийг хаан ширээнд залж,
                                   автономит засгийг сэргээнэ”, “Их Монгол улсыг
                                   байгуулна” зэргээр монголчуудын дэмжлэгийг
                                   хүлээж олон зуун монголчуудаар хүчээ зузаатган
                                   1921 оны 2 сарын 4-нд Нийслэл Хүрээг эзлэн авчээ.
                                   Тэрбээр “Түр засгийн газар” байгуулан, 2 сарын
                                   21-нд Богд гэгээнийг хаан ширээнд залж, таван
                                   яамыг сэргээж, 3 сарын эцэс гэхэд өмнө зүгт Хятад
Зураг 3.10. Д.Чагдаржав            цэргийг хөөн зайлуулсан тул Унгернд Богд гэгээн
(1880-1922)
Тайлбар: ХХ зууны Монголын         хошой чин ван цол шагнажээ. Гэвч Унгерны дэглэм
нийгэм, төрийн нэрт зүтгэлтэн      тогтсоноор баруун ба умард хил, зүүн талаар
Эх сурвалж: https://mongoltoli.mn/
                                   цагаантны хэсэг бүлгүүд нэвтрэн орж тонон
дээрэмдэх явдал ихэсч, Монголын нийгмийн улс төрийн хямралыг гүнзгийрүүлээд
зогссонгүй ард түмний эрх чөлөөний тэмцэлд томоохон сорилт болох өргөн
хэмжээний байлдааны ажиллагаа тус улсын нутаг дэвсгэрт явагдах эхлэлийг
тавьжээ. Монголын автономитыг устгасан хятад цэргийг хөөн зайлуулахад Унгерн
тодорхой үүрэг гүйцэтгэсэн хэдий ч түүний цаашдын зорилго, үйл ажиллагаа, нэн

                                             111
                          Монголын түүх, соёл, ёс заншил

ялангуяа монголчуудыг өөртөө татах бодлого нь эрх чөлөөний тэмцэл, үндэсний
эв нэгдлийг хагалган бутаргаж, өөр хооронд нь тэмцэлдүүлэх хор уршигтай
байснаас монголчууд түүнийг дэмжих нь эрс багасч, Унгерн ч өөрийнхөө байр
суурь бат бэх бус болсныг мэдэрч эхэлсэн бөгөөд үйл ажиллагааныхаа чиглэлийг
өөр зүгт хандуулахаар шийдэж, умар зүг цэрэг хөдөлгөсөн юм.
                                    Үндэсний ардчилсан хувьсгалын ялалт:
                                    Харийн түрэмгийлэгчдийн гарт ээлжлэн
                                    шилжсэн Богд гэгээний төв засгийн газар
                                    цагийг хүлээн, байдлыг ажиглан суусан нь
                                    умар зүгт үйл явдал түргэн өрнөхөд нөлөөлж,
                                    Хиагт түүний ойр орчмын нутаг харуулуудад
                                    хувьсгалчдын үйл ажиллагаа идэвхжин,
                                    ардын журамт цэрэг элсүүлэх ажлыг эхэлсэн
                                    байна. Улмаар 1921 оны 3 сарын 1-нд Ардын
                                    намын цэргийн хэргийг захирах газар (Бүх
                                    цэргийн ерөнхий жанжнаар Д.Сүхбаатар),
                                    Намын Төв Хороо (даргаар С.Данзан)-г, 3
                                    сарын 13-нд “Монгол ардын засгийн хэргийг
Зураг 3.11. Д.Сүхбаатар (1893-1923) бүгд түр Ерөнхийлөн захирах газар буюу
Тайлбар: Монгол улсын баатар, ардын Ардын Түр Засгийн Газар” (Д.Чагдаржав)-ыг
цэргийг үндэслэн байгуулагч
                                    тус тус байгуулжээ. Улмаар сайн дураар
Эх сурвалж: https://mongoltoli.mn/
                                    элссэн нийт цэргийг хороо, ангид хуваарилан
зохион байгуулж, цэргийн эрдэмд сургах, Зөвлөлт Орос улсаас үзүүлсэн зэвсэг
хэрэгсэл, хэрэгцээт зүйлээр хангах, байлдааны бэлэн байдлыг дээшлүүлэхэд
анхаарч өдөрт 2-3 удаа бэлтгэл сургууль хийж, rap бөмбөг шидэх, зэвсэгтэй
харьцах, дайрах нуугдах зэрэг байлдааны арга техникт суралцаж байжээ. Хиагтад
байсан хятад цэргийн эрх баригчдад тулган шаардах бичгийг 3 сарын 17-нд өгсөн
ч хотыг байлдаангүйгээр шилжүүлэн өгөх тухай шаардлагыг хятадын тал
хэрэгсээгүй учир 18-нд их бууны галын дэмжлэгтэйгээр амжилттай давшин, хятад
цэргийг хотоос шахан гаргаснаар Монгол орон дахь Хятад цэргийн ноёрхол эцэс
болсон юм. Богд гэгээн тэргүүтэй үндэсний үзэлтэй ноёд уг тэмцлийг дэмжиж
байсан явдал нь ихээхэн түлхэц болж өгсөн төдийгүй нөлөө бүхий томоохон ноёд
лам нар, хошуу нутгийн эрх баригчдтай хамтран ажиллах болсон байна.
     1921 оны VI сард Монгол орныг цагаантнаас бүрэн чөлөөлөх тэмцлийг
Оросын улаан цэрэгтэй хамтран хийсээр VII сарын 6-нд Нийслэл Хүрээг эзэлж
1921 оны VII сарын 10-нд ардын байнгын засгийн газар (ерөнхий сайд бөгөөд
Гадаад яамны сайдаар Д.Бодоо, Дотоод яамны сайдаар да лам Пунцагдорж,
Цэргийн яамны сайдаар Д.Сүхбаатар, Сангийн яамны сайдаар С.Данзан, Шүүх
яамны сайдаар бэйс Магсаржав)-ыг байгуулж, VII сарын 11-нд ардын эрхэт

                                       112
                          Монголын түүх, соёл, ёс заншил

хэмжээт цаазат хаант засгийг явуулах болсноо
олон түмэнд зарлан тунхагласнаар Монгол
оронд үндэсний ардчилсан хувьсгал ялжээ.
    Нийслэл Хүрээг чөлөөлсний дараагаар 1921
оны эцэс хүртэл цагаантны цэргээс чөлөөлөх
тэмцэл үргэлжилж Монгол орон харийн
эрхшээлээс ангижирч эрх чөлөөгөө олсон нь
Монголын ард түмний эрх чөлөөний тэмцлийн
бодит үр дүн байлаа. Монгол орон хэмжээгүй
эрхт хаант ёсноос сонгож байгуулах ардчилсан
засаглалд шилжсэнээр нийгэм эдийн засгийн
гүнзгий шинэчлэл хийхэд хүрсэн билээ. Ингээд
1921 онд Монгол улсын Богд хаан Жибзундамба
хутагтад шарын шашны бүх хэргийг хязгааргүй
эрхлэх эрхийг үлдээж, төрийн хэрэгт оролцох
эрхийг нь хязгаарласан байна. Хууль цааз, Зураг 3.12. Хатанбаатар С.Магсаржав
                                              (1877-1927)
шүүхийн хуучин тогтолцоог өөрчилж эрүү Тайлбар: Төр, цэргийн нэрт зүтгэлтэн
шүүлтийг таслан зогсоож, хөдөлмөрчдийн олон Эх сурвалж: https://mongoltoli.mn/
нийтийн байгууллага болох “Бошгыг халах залуучуудын эвлэл”-ийг байгуулсанаар
МАН-ын удирдлагаар нийгмийг өөрчлөх үйлсэд идэвхийлэн оролцож эхэлжээ.
    1921 онд Монгол, Орос улсын хооронд найрамдлын гэрээ байгуулж урьд
нь хаант Оросоос Монголд тулган хүлээлгэсэн гэрээ хэлэлцээрүүдийг хүчингүй
болгожээ. Улмаар өртөөний албыг хөнгөвчлөж, гадаадын худалдаачид, мөнгө
хүүлэгчдэд төлөх өрийг хүчингүй болгон Дотоод яамны дэргэд шуудан,
цахилгаан харилцааны байгууллагуудыг тусгайлан байгуулж, гааль, татварын
шинэ тогтолцоог үүсгэсэн юм. 1922 онд засаг ноёдын хамжлага захирах эрхийг
цуцалж Монгол оронд хамжлагат ёсыг үүрд устгажээ. 1923 онд аймаг, xoшуудыг
засаг ноёдын нэрээр нэрлэхийг зогсоож томоохон уул буюу газар усны нэрээр
нэрлэх болжээ. Эдийн засгийн хүч бололцоонд зохицуулсан цөөн тооны хүчирхэг
цэрэгтэй байх зарчмыг баримтлан цэргийн шинэчлэл хийсэн байна.
    Улс төрийн хүрээнд хувьсгалын зүтгэлтнүүд хоорондоо маргалдан тэмцэж,
нэг нэгийгээ эрсдүүлэн хэлмэгдүүлэх явдал гарч 1922 онд Д.Бодоог бүх албан
тушаалаас нь чөлөөлж, хилс хэрэгт холбогдуулан амь насыг нь хохироосон
төдийгүй Д.Чагдаржав, Ө.Дэндэв, да лам Пунцагдорж, гүн Тогтох нарын
14 хүнийг шийтгэн хэлмэгдүүлжээ. Монгол орны хөгжлийн замын асуудал
дэвшигдсэн үед дахин шинэ зөрчил буй болж 1924 онд С.Данзанг амь насыг
нь хууль бусаар хороожээ. Энэ үед тусгаар тогтнолоо хүлээн зөвшөөрүүлж,
найрамдал, худалдааны харилцаа тогтоохыг дэлхийн улсуудаас хүссэн ч хараахан
амжилт олоогүй хэвээрээ байлаа.

                                       113
                         Монголын түүх, соёл, ёс заншил

               4.2. БҮГД НАЙРАМДАХ МОНГОЛ АРД УЛС

    1924 оны V сард хэмжээт цаазат хаан Богд гэгээн таалал төгссөнөөр
засаглалын хэлбэрийг солих үйл явц хурдасч бүгд найрамдах улсыг тунхаглах
түүхт шийдвэрийг гаргажээ. Бүгд найрамдах засаг тогтоосноор төрийн бүх эрхийг
ард түмнээс сонгогдсон төлөөлөгчдөөс бүрдсэн ардын их хурлын байгууллагаар
дамжуулан хэрэгжүүлэх улс төрийн ардчилсан тогтолцоог буй болгох бэлтгэл
ажлыг эхлүүлсэн бөгөөд үүний нэг чухал хэсэг нь Үндсэн хуулийг боловсруулах
ажил байв. Аймаг, шавийн хурлуудаар улсын их хуралд оролцох нийт 90
төлөөлөгчдийг сонгосноос 77 хүн оролцон эхний 3 жилийн үр дүнг сонсон
хэлэлцэхийн хамт 1924 оны XI сарын 26-нд Анхдугаар Үндсэн хуулийг баталжээ.
Анхдугаар Үндсэн хууль нь бүхэлдээ Монголын түүхэнд анх удаагаа хаант ёсыг
халж, үндэсний ардчилсан өөрчлөлт, эрх зүйн чухал зарчмууд, улс төрийн цоо
шинэ тогтолцоог хуульчлан баталгаажуулж, Бүгд Найрамдах улсыг тунхаглан
зарласнаараа түүхэн ач холбогдолтой баримт болов. Их хурлаас Үндсэн хуулийн
ёсоор Улсын Бага хурлыг 30 гишүүнтэйгээр сонгож батлаад, улсын нийслэлийг
Улаанбаатар хэмээн нэрлэх, аргын тоололд шилжихийг тус тус тогтоосон юм.
Улсын анхдугаар бага хурал хуралдаж (дарга П.Гэндэн) Засгийн газрыг 12 хүний
бүрэлдэхүүнтэйгээр байгуулав.
    Монголд туршилт болгон хэрэгжүүлэх гэсэн хэт
зүүний үзэл Монголын хөгжлийн үндэсний ардчилсан
үзэл санаатай зөрчилдсөнөөр Коминтерны Гүйцэтгэх
Хороо хөндлөнгөөс оролцож ардын намын зэрэгцээ
залуучуудын эвлэлийг нам болгох, ардын намыг
бутаргаж коммунист нам төрүүлэх зэрэг элдэв
оролдлогуудыг хийх шийдвэр гаргаж байсан байна.
Улмаар Монголын нам, төрийн удирдлагыг “баруун”,
“зүүн”    хэмээн    хагаралдуулахын     зэрэгцээгээр
Коминтерноос үзэл бодлоо Монголын удирдлагад
тулган хүлээлгэж, улмаар үндэсний ардчилсан үзэл
баримтлалаас нь хөндийрүүлэх гэсэн оролдлого явуулж
байлаа. Гэвч ЗХУ-ын “социализм” байгуулж буй Зураг 3.13. П.Гэндэн
                                                       (1892-1937)
туршлагыг Монгол оронд механикаар хуулбарлуулахыг Тайлбар: Монгол төрийн
Монголын удирдагчид (Ц.Дамбадорж, Г.Гэлэгсэнгэ, нэрт зүтгэлтэн
                                                       Эх сурвалж:
А.Амар, Ж.Цэвээн, Б.Цэрэндорж) эсэргүүцэж байсан https://mongoltoli.mn/
тул 1928 онд Оросын коммунист намын Төв Хорооны
Улс Төрийн Товчооны хурлаар МАХН-ын “зүүнийхэнд” тусламж үзүүлэх
шийдвэр гаргаж Монгол улсын хөгжлийн үндэсний ардчилсан чиг баримтлалыг
хязгаарласан тогтоол гаргуулж чаджээ. Ингэснээр Коминтерны зүгээс Монголын

                                      114
                         Монголын түүх, соёл, ёс заншил

дотоод хэрэгт оролцож, бүрмөсөн мэдэлдээ авсан төдийгүй “баруунтан” хэмээх
нэр томъёо гаргаж ирж тэднийг капиталист элементийг тэтгэн дэмжихэд
чиглэснээс гадна “панмонголизм” буюу Монголыг нэгдмэл байлгах асуудал
дэвшүүлсэн хэмээн буруутгажээ. Энэ бүхний дүнд баруунтныг бут цохиж улс
орныг нийгэм журмаар дэвшүүлэх чиглэл бүхий зүүнийхэн давамгайлснаар
Коминтерноос монголын нам, төрийн удирдлагыг шийдэх болсон юм.
    Зүүнтний бодлогоор 1929-1932 онуудад
феодалын хөрөнгийг хоморголон хураах
ажил явуулсан нь Монгол улсын эдийн
засгийн үндэс суурийг ихээхэн сулруулсан
бөгөөд хувийн аж ахуйтны эсрэг хийсэн
түрэмгий үйл ажиллагаа болж мал сүргийн
тоо толгойг өсгөх идэвхийг эрс бууруулж,
хувийн     жижиг     үйлдвэр,    худалдаа
эрхлэгчдийн үйл ажиллагаанд хүчтэй
цохилт болжээ. Улмаар хураасан мал
хөрөнгөнд тулгуурлан хамтрал, байгуулсан
нь нийтээрээ өвс хадах, тариа тарих зэрэг
зарим нэг нааштай үр дүн өгч байсан ч
ерөнхийдөө ард олны сэтгэл санаанд
нийцээгүй юм. Нөгөө талаар иргэдийн
шүтэх бишрэх эрхийг өөрчилж бурхан
тахилын хэрэгслээс татвар авах болсон Зураг 3.14. Зурагт хуудас
                                            Тайлбар: Баруун аймгуудад өрнөсөн
төдийгүй лам нарыг хувьсгалын эсэргүү зэвсэгт бослогыг дарж буй дүрслэл
хэмээн үзэж жасын хөрөнгийг хураахын Эх сурвалж: https://mongoltoli.mn/
хамт лам нарыг хүчээр албадан хар болгож, сүм хийдийг олноор хаасан нь
сүсэгтнүүдийн эсэргүүцэлтэй учирч байлаа. Зүүнтний бодлогод ард олон
дургүйцлээ янз бүрийн хэлбэрээр илэрхийлж 1930 оны эцсээс 1932 оны дунд
хүртэл хилийн дагуу бараг бүх аймгийг хамран айл өрх, ард олноороо оргож
хил даван нүүх, дүрвэх зэрэг үзэгдэл гарч эхэлсэн ч бараг бүхэлдээ нутагтаа
эргэн иржээ. Ийнхүү ард олны дотор бухимдал үүсч, хөдөлгөөнд орсон энэ
үеийг далимдуулан лам нарын зэвсэгт бослого Улаангом, Төгсбуянт,
Хялганатын хүрээдэд лам нарын бослого гарсныг цэргийн хүчээр даржээ. Уг
зэвсэгт бослогыг судлаачид “ардын” хэмээн нэрийдэж болох боловч хэлбэр,
үйл ажиллагаагаараа анх үүссэн бослогын агуулга алдагдаж, сүүлдээ хорсол,
харгис шинж нь давамгайлсан, цус урсгасан иргэний дайн шинжтэй болж
эхэлсэн хэмээн үзэж болох талтай гэж дүгнэсэн байдаг.
    Дээрх алдаа завхралыг залруулахын тулд “Шинэ эргэлтийн бодлого”
хэрэгжүүлж эхэлснээр улс орны эдийн засаг, аж ахуй, үйлдвэрлэлд томоохон

                                      115
                           Монголын түүх, соёл, ёс заншил

                                   ахиц гарчээ. Гэвч үүнтэй зэрэгцээд олноор
                                   хоморголон хэлмэгдүүлэх шинэ үе эхэлж, 1900-
                                   аад оны эхнээс болон 1917 оны хувьсгалын
                                   дараагаас Монголд олноороо нэвтэрсэн буриад
                                   иргэдийг ЗХУ залхаан цээрлүүлж сургамж
                                   үзүүлэхийн тулд янз янзын арга сэдсэн бөгөөд
                                   сонгож олсон зүйл нь Монголын удирдагчдын
                                   нэгийг Японы тагнуулын хэрэгт холбогдуулж
                                   Оросоос дүрвэн, Монголд нутагшсан буриадуудыг
                                   олноор нь түүний эсэргүү бүлэгт хамруулан,
                                   цээрлүүлэн залхаах явдал байв. Чухам ийм
                                   зорилгоор 1933 оны зун “Лхүмбийн хэрэг”
Зураг 3.15. А.Амар (1886-1941)     гэгчийг үүсгэж нийт 317 хүнд ял ногдуулсны
Тайлбар: Төр, нийгмийн нэрт
зүтгэлтэн, түүхч                   дотор 56 хүнийг цаазаар авч, 260 хүнийг 3-10 жил
Эх сурвалж: https://mongoltoli.mn/ гянданд хорихоор шийдвэрлэжээ. Мөн энэ хэрэгт
ялласан 125 буриад иргэн ба 700 гаруй буриад өрх айлыг Монголын нутгаас хөөн
зайлуулах тушаалыг Монгол улсын ерөнхий сайдад тулган, нууц тушаал
гаргуулсан байна. Ингэж 1921 оны хувьсгалаас хойш Монголын төрөөс анх удаа
ийм олон хүнийг нэг дор ялласан бөгөөд энэ үеэс улс төрийн хэлмэгдүүлэлт хүч
авч, 1937 оны намар оргилдоо хүрсэн юм.
     1937 оны намраас 1940 он хүртэлх хугацаанд Дотоод Явдлын Яамнаас
зохион байгуулсан хилс хэргийн дотор “Гэндэн, Дэмидийн хувьсгалын эсэргүү
байгууллага”, “Ёнзон хамба, Дэд хамба нарын эсэргүү байгууллага”, “Улаан
Пүрэвийн хэрэг”, “14-ийн хэрэг”, “Дамба, Найдан нарын хэрэг”, “Амар,
Довчингийн хэрэг”, “Лувсаншарав, Лосол, Догсом нарын хэрэг”, “Баасанжав,
Сэнгэдоржийн хэрэг”, “Эсэргүү нарын гэр бүлийнхний бүлэг хэрэг” гэгчид 30
000 шахам хүнийг хамруулж, 20 000 гаруй хүнийг цаазаар авч, 5700 гаруй хүнийг
янз бүрийн хугацаагаар хорих ял ногдуулжээ. Нийт цаазлуулсан хүмүүсийн дотор
17000 орчим лам хувраг байжээ. Удирдах ажилтнууд нь хэрэгт татагдсанаас
болж гурван жил тутамд хуралдаж байх ёстой Улсын Их Хурал 1940 он хүртэл
огт хуралдсангүй, мөн жил тутам хуралдаж, Засгийн газрын үйл ажиллагааны
тайлан, улсын төсвийн төлөвлөлт хэлэлцэж байх үүрэгтэй Улсын Бага хурал
1935, 1938 онд мөн хуралдаагүй байна. Тэр үед улс орны батлан хамгаалах
салбарт ажиллаж, төрийн алба гүйцэтгэж байсан жирийн цэргээс эхлээд дээд,
дунд, бага тушаалын офицерууд олноороо хэрэгт татагдсаны дотор генералтай
дүйцэхүйц цолтой дээд тушаалын дарга нарын 84.6 хувийг баривчилж, олонхийг
нь цаазалсан байна.
     1922 оноос гараагаа авч, 1937 онд ид оргилдоо хүрч, 1940-өөд оноос хойш
олон жилийн турш янз бүрийн хэлбэрээр үргэлжилсэн улс төрийн хилсдүүлэлт

                                        116
                          Монголын түүх, соёл, ёс заншил

бол энэ зууны Монголын түүхэнд
тохиосон хамгийн аюумшигт явдал,
гүн хар толбо байлаа. Энэхүү
хилсдүүлэл үүссэн, гүнзгийрсэн нь
хэд хэдэн тодорхой шалтгаантай
юм. Тухайлбал, 1920 оны зунаас
эхлэн      Коминтерн,      ЗХУ-ын
удирдагчид     Монголын     талаар
онцгой анхаарч, улмаар 1921 оноос Зураг 3.16. Улс төрийн хэлмэгдэгсдэд зориулсан
эхлэн тус улсын дотоод, гадаад бүх хөшөө
асуудлыг шууд өөрсдийнхөө бодож Тайлбар: Монголын үндэсний түүхийн музей
                                     Эх сурвалж: https://mongoltoli.mn/
төлөвлөснөөр       хэрэгжүүлэхийг
тулган шаардаж байлаа. Гэтэл Монголын удирдагчдын олонхи нь тэрхүү
тулгалтыг хүлээн авахаас татгалзах буюу эсэргүүцэх тохиолдол цөөнгүй байсан
бөгөөд тийм хүмүүсийг эхэн үедээ албан тушаалаас нь огцруулж байсан бол
дараа нь тийм хүмүүсийг ЗХУ-д нутаг заан суулгаж ухуулж сэнхрүүлэн,
өөрийнхөө дуулгавартай гүйцэтгэгч болгохыг хичээж байсан боловч тэдний
олонхи нь үзэл баримтлалаасаа няцахгүй байсан учир харийн тагнуул, туршуул
хэмээн гүжир хэрэгт өртөж амь насаа алдаж байлаа. Ер нь Монголын удирдагчдын
дунд Коминтерн, ЗХУ-ын заавар зөвлөлгөөг үг дуугүй хүлээн авч хэрэгжүүлэхийг
чин үнэнээсээ дэмждэг хүн тун цөөн байсан. Монголд болсон улс төрийн
хэлмэгдүүлэлт нь их гүрнүүдийн хоорондын ашиг сонирхлын мөргөлдөөнөөс
үүдэлтэй байсан юм.
    Зүүн хойд Хятадыг эзлэн авсан Японы цэргүүд 1934 он гэхэд Монгол Улсын
дорнод хилд тулж, хилийн дагуу цэргийн хүч хуримтлуулах, засмал ба төмөр зам,
холбооны шугам тавьж, нисэх онгоцны буудал, цэргийн бэхлэлт барьж байгуулж
эхэлжээ. Ийм нөхцөлд төрөөс улс орноо батлан хамгаалахад анхаарч цэргийн
нийт бие бүрэлдэхүүнийг 16.6 мянга болтол өсгөснөөс гадна манай нутаг дээр
Зөвлөлтийн улаан армийн нийт 3200 гаруй хүнтэй хүч байрлаж байв. Японы
эрх баригчид 1934 оны дунд үеэс эхлэн Монгол улсын дорнод хил дээр өдөөн
хатгалга үйлдэн, хил зөрчих, хилийн харуулууд руу довтлох явдал эрчимжиж,
Халхын сүм орчмын “хилийн будлиан” (1935-1-26), Булан дэрсний тулалдаан
(1935-12-24) болсны улмаас «Монгол-Зөвлөлтийн харилцан туслалцах протокол»
байгуулснаар Японы цэрэг армийн шууд халдлагыг түр боловч сааруулаад
зогсоогүй, хамгийн гол нь манай улсыг олон улсын харилцааны эрх зүйн субъект
гэдгийг сануулсан чухал баримт бичиг болжээ.
    Гэвч Японы зүгээс Адаг дулаан, Тамсагбулагийн чиглэл (1936-3-31)-
д давшилт хийгээд няцаагдсаны дараа дээрх протоколын дагуу Зөвлөлтийн
цэргийн томоохон хүч Монголд орж ирсэн юм. Хоёр талаас Номонхан, Бүрд

                                       117
                          Монголын түүх, соёл, ёс заншил

овооны орчим (1937-5-28), Тамсагбулагийн агаарын тулалдаан (1939-6-27)
хийж тус тусынхаа дайны төлөвлөгөөг боловсруулжээ. Халхын голын дайны
оргил үе 7 сарын 2-ноос 8 сарын 31 хүртэл үргэлжилж Японы 6 дугаар армийг
бут ниргэснээр ялалт байгуулсан юм. ЗХУ, Япон болон бусад их гүрнүүдийн
цэрэг-стратегийн бодлогын зөрчил сөргөлдөөнөөс үүдэн БНМАУ-ын (тухайн
үеийн нэрээр) Халхын гол орчимд болсон хэрэг явдлыг орон нутгийн чанартай
мөргөлдөөн, хилийн будлиан хэмээн зарим эх сурвалжуудад тэмдэглэдэг ч манай
улсын хувьд гаднаас цэрэглэн халдсан дайсны өнгөлзлөгийг улсынхаа хил дээр
тогтоон барьж, улс орныхоо нутаг дэвсгэрийн бүрэн бүтэн байдал, тусгаар
тогтнолоо хамгаалахын төлөө хийсэн дайн байсан юм.
                                              Герман улс ЗХУ-д гэнэт халдан
                                              довтлосноор (1941-6-22) ЗХУ-ыг
                                              өөрсдийн өмгөөлөгч түшигээ гэж
                                              үздэг манай улсын тусгаар тогтнолд
                                              ноцтой аюул заналхийлэл учруулсан
                                              учраас ЗХУ-д бүх бололцоогоор
                                              туслах       шийдвэр        гаргаж
                                              “Бэлэглэлийн төв комисс” байгуулан
                                              ээлжийн      амралтыг     эдлэхгүй
                                              ажиллах, илүү цагаар цалин хөлсгүй
Зураг 3.17. “Хувьсгалт Монгол" танкийн цувааг
хүлээлгэн өгөх ёслол
                                              ажиллах зэрэг санаачлагаас гадна
Тайлбар: Зөвлөлтийн ард түмэнд бэлэглэсэн     өргөн      хэрэглээний       бараа
бэлгийн нэг хэсэг (1943.01.12)                үйлдвэрлэлийг эрс нэмэгдүүлж,
Эх сурвалж: https://mongoltoli.mn/
                                              дотооддоо хийж чадах зүйлийг
Зөвлөлтөөс авахыг аль болохоор багасгахын хамт адуу, мал, мөнгө төгрөг
хуримтлуулан бэлэглэжээ. Мөн “Хувьсгалт Монгол улс” нэртэй 53 шинэ танк
бүхий цуваа, 12 онгоцноос бүрдсэн “Монгол ард” нисэх онгоцны эскадриль
байгуулан хүлээлгэж өгсөн байна. Ийнхүү манай орны хөдөлмөрчид дайны
жилүүдэд 32 мянган агт морь, 400 сая илүү төгрөгийн үнэ бүхий мал, эд
материалын зүйл бэлэглэжээ.
     Дайны жилүүдэд гоминданы Хятад болон тэдний ятгалга явуулгаар Синьзян
муж дахь казах үндэстний жинхэнэ эрх чөлөө, тусгаар тогтнолын төлөө тэмцэгч
хэмээх Оспаны бүлгийнхэн манай улсын өмнөд, баруун өмнөд хилийг удаа дараа
зөрчин, нутгийн ард түмний амгалан тайван байдлыг алдагдуулж мал, хөрөнгийн
хохирол учруулжээ. 1943-1944 онуудад Алтайн нурууны Шар говийн Бага даваа,
Байтаг Богд уулын хавь газар Бага Шар булгийн чиглэлээрх тэдний довтолгоог
няцаан бут цохихын хамт цэргийн зардлыг эрс ихэсгэж, “Бүх нийтээр цэргийн
алба хаах тухай» хууль батласнаар алба хаах хугацааг уртасган 4 жил болгож
цэрэг эрсийн тоог 3 дахин нэмэгдүүлжээ. Түүний хамт Японы эрх баригчид

                                       118
                           Монголын түүх, соёл, ёс заншил

дэлхийн II дайны туршид Номхон далай ба Хятадад дайны ажиллагаа явуулж,
ЗХУ болон Монголд довтлох стратегийн төлөвлөгөө, зорилтоо орхиогүй, гагцхүү
тохиромжтой цаг мөчийг хүлээн Манжуур дахь Квантуны армийг бэхжүүлж
дайнд бэлтгэж байжээ. БНМАУ-ыг өдөөн хатгаж, урьдын адил хил хязгаарыг
зөрчин, элдэв гүтгэлэг тарааж, Хятад, Өвөр Монголын ард түмнийг Монголын
эсрэг хандуулах гэж оролдож байсан учраас дэлхийн II дайнд холбоотнуудын
хамтаар Германыг ялсан ЗХУ, үг дуугүй бууж өгөх шаардлагыг үл хэрэгссэн
Японы эсрэг дайн (1945-8-9) зарлав. Японы милитаризмыг бут цохиж, дэлхийн
хоёрдугаар дайны сүүлчийн голомтыг унтраахын төлөө явуулсан шудрага хүн
төрөлхтний нийтийн ариун үйлсэд хувь нэмэр оруулах, өөрийн орны аюулгүй
байдлыг хангах, Монгол- Зөвлөлтийн харилцан туслалцах протокол гэрээгээр
хүлээсэн үүргийг харгалзан БНМАУ-ын Засгийн газар 1945 оны 8 сарын 10-нд
Японд мөн дайн зарлажээ. Ингээд 8 сарын 21 хүртэл давшиж Чуулалт хаалганы
район болон тэр хүртэлх бусад хотуудыг чөлөөлснөөр байлдааны ажиллагааг
ялалтаар дуусгав. Улмаар 9 сарын 2-нд Японы зэвсэгт хүчний командлал үг
дуугүй бууж өгөх тухай актанд гарын үсэг зурснаар дэлхийн II дайн дуусав.
Японы зүгээс БНМАУ-ын эсрэг зарлаагүй дайныг эхэлсэн 1935 оноос 1939
оны Халхын голын байлдааныг дуустал үе болон 1945 онд явуулсан чөлөөлөх
дайны хугацаанд олон зуун хүний амь үрэгдэж, 322 сая төгрөгийн эд материалын
хохирол хүлээсэн юм.
                                                    БНМАУ-ын тусгаар тогтносон
                                                    байдлыг бэхжүүлэхэд 1945 оны
                                                    2 сард Ялтад (Крымд) хуралдсан
                                                    Зөвлөлт       Холбоот      Улс,
                                                    Америкийн Нэгдсэн Улс, Их
                                                    Британийн Засгийн газрын
                                                    тэргүүн нарын бага хурал чухал
                                                    үүрэг гүйцэтгэжээ. Тус хурлаар
                                                    дайны дараа энх тайван,
                                                    аюулгүй      байдлыг     сахиж
                                                    хамгаалах эрх ашгийн үүднээс
                                                    Нэгдсэн Үндэстний Байгууллага
                                                    байгуулахаар шийдвэрлэсний
Зураг 3.18. Зүүн гараас У.Черчилль, Ф.Рузвельт,
И.В.Сталин                                          хамт ЗХУ-ын санаачлагын
Тайлбар: Ялтын хэлэлцээнд оролцсон гурван их гүрний дагуу гурван их гүрэн (ЗХУ,
удирдагчид
                                                    АНУ, Их Британи) БНМАУ-ын
Эх сурвалж: https://mongoltoli.mn/
                                                    статус-квог хүлээн зөвшөөрчээ.
Улмаар хэрэв Монголын ард түмэн тусгаар тогтнолоо хадгалан байх гэсэн хүсэл
эрмэлзлэлээ бүх нийтийн санал хураалтаар баталбал Бүгд Найрамдах Монгол

                                        119
                           Монголын түүх, соёл, ёс заншил

Ард Улсын тусгаар тогтносон байдлыг одоогийн байгаа хилээр нь зөвшөөрөн
хүлээнэ гэж Хятадын засгийн газар амлав. Иймээс 10 сарын 20-ны өдөр зохион
байгуулагдсан санал хураалтад сонгуулийн насны бүх иргэдийн 98.4 хувь буюу
487,409 хүн оролцсоноос бүх хүн БНМАУ-ын тусгаар тогтнолын төлөө саналаа
өгсөн бөгөөд тус санал хураалтыг Хятадын засгийн газраас тусгайлан ирсэн
төлөөлөгчид ажиглажээ. Ингээд 1946 онд Хятад улс БНМАУ-ын тусгаар
тогтнолыг аргагүйн эрхэнд хүлээн зөвшөөрч, дипломат харилцаа тогтоожээ.
Манай орны баруун өмнөд хилийн Байтаг Богдын орчмоор зэвсэгт халдлага хийх
явдал тасрахгүй байсан боловч 1949 онд Хятадад ардчилсан хувьсгал ялж,
гоминданы засгийн газрыг түлхэн унагасны үр дүнд Монгол, Хятадын хооронд
айл хөршийн найрамдалт харилцаа тогтжээ. БНМАУ нь социалист системийн
бусад орнуудтай холбоо харилцаагаа хөгжүүлж, МҮЭ, МХЗЭ, Монголын
Оюутны Холбоо, Монголын Эмэгтэйчүүдийн Холбоо зэрэг олон нийтийн
байгууллага тус тусын шугамаар Дэлхийн Энх Тайвны Зөвлөл, Дэлхийн
Үйлдвэрчний Эвлэлүүдийн Холбоо, Дэлхийн Ардчилсан Залуучуудын Холбоо
зэрэг олон улсын нэр хүндтэй байгууллагын гишүүн болж, энх тайвны дэлхий
дахины хөдөлгөөнд идэвхтэй оролцох болсон юм. БНМАУ-ын засгийн газар энх
тайвны төлөө тууштай тэмцэгч байхаа илэрхийлж НҮБ-ын гишүүнд элсэх
хүсэлтээ 1946 оны 6 сарын 21-нд гаргасан боловч Англи, Америк болон Чан
Кайшийн төлөөлөгчид зэрэг этгээд саад хийсэн бөгөөд тэд цаашид ч 1961 он
хүртэл (1948, 1955, 1957 онд дахин хэлэлцэхэд) олон жилийн турш хориг тавьсаар
байсан юм. Өрнөдийн улс гүрэн БНМАУ-тай дипломат албан ёсны харилцаа
тогтоох явдал тус орныг НҮБ-д гишүүнээр элсэн
орсны дараа эхэлжээ.
    Хөдөө аж ахуй, анагаах ухаан, улс төр, эдийн
засгийн мэргэжилтэнг түлхүү бэлтгэх болж,
эдийн засаг аж ахуй, соёлыг хөгжүүлэх 5 жилийн
төлөвлөгөөг боловсруулан хэрэгжүүлж эхэлсэн
бөгөөд харилцан туслалцах гэрээний үндсэн дээр
ЗХУ-аас манайд үзүүлэх эдийн засгийн тусламж
өргөжиж Налайхын нүүрсний уурхай, Төв
цахилгаан станц, Аж үйлдвэрийн комбинатын
хэд хэдэн фабрик, завод, мебелийн үйлдвэрийг
өргөтгөж, автомеханик заводыг шинэчлэн
тоноглосон байна. Материаллаг үйлдвэрлэлийн
салбарт гарч байсан ололт амжилтын зэрэгцээгээр Зураг 3.19. Х.Чойбалсан (1895-1952)
үзэл суртлын хяналтыг чангатгаж, хэвлэл утга Тайлбар: Төр, цэргийн нэрт
                                                   зүтгэлтэн, БНМАУ-ын хошой
зохиол хянах газрыг байгуулсан нь улс төр, үзэл баатар, өрлөг жанжин
суртлын төдийгүй урлаг уран сайхны бүхий л Эх сурвалж: https://mongoltoli.mn/

                                       120
                           Монголын түүх, соёл, ёс заншил

бүтээлийг шүүн тунгааж бүхнийг намын үзэл сурталд захируулан, нам, засгийн
удирдагчдын үйл ажиллагааг магтан дуулсан бүтээлийг хөхүүлж байлаа.
Үндэсний ардчилсан үзэл санааг хэрэг дээрээ орхиж, үзэл суртлын ажил бол
ангийн тэмцлийн хэлбэр мөн гэж үзэн, монгол ёс, үндэсний ухамсар бахархал,
түүх соёлыг дээдлэх илрэл бүхнийг үндсэрхэх хорт үзэл хэмээн дарангуйлах
болжээ. Намын үзэл суртлын ажил нь олон түмний үндэсний ухамсар, бахархлыг
үгүйсгэж, чөлөөт сэтгэлгээг боогдуулж үнэнийг илэрхийлэх эрмэлзлийг нухчин
дарж байв. Ингэж ганц үзэл номлолыг хүчээр тулгасан нь нийгмийг тодорхой
утгаар оюуны хоосрол уруу түлхсэн байна.
    1949 оноос Улсын Бага хурлыг татан буулгаж, хууль эрх зүйнд тогтолцоонд
шинэчлэл хийжээ. Гэвч намын үзэл суртлын ажил болон хуулийн байгууллагуудын
үйл ажиллагаанд нугалаа завхрал гарч бие биенээ хардах, сэрдэх явдал газар авчээ.
Нэг хүнийг тахин шүтэх явдал, түүний шууд сүүдэр тусгал болсон захиргаадалт
саарсангүй улам өргөжин гүнзгийрч коммунист үзэл онол хүчээ авч МАХН
үндэсний ардчилсан үзэл бодол, үйл ажиллагаанаасаа социалист үзэл баримтлал,
үйл ажиллагаанд шилжин, улс үндэстний эрх ашиг, сонирхол орхигдсон байна.
    Хятадад “соёлын хувьсгал” дэгдсэн жараад оны сүүлчийн хагасаас Хятад,
Монголын харилцаа эрс муудаж, Хятадын зүгээс хилийн дагуу их хэмжээний
цэрэг, байлдааны зэвсэг, техникийг бөөгнөрүүлэн тус орны аюулгүй байдалд илт
заналхийлэх явуулга үйлдэж эхэлсэн учраас гэрээний үндсэн дээр зөвлөлтийн
цэргийн ангиудыг Монголын засгийн газрын хүсэлтээр тус оронд ирүүлэн
байрлуулахад хүрсэн байна.
    Нэг хүнийг тахин шүтэх явдлыг халсантай зэрэгцэн өрнөсөн сэхээтний
шүүмжлэлт уур амьсгалыг бүхэлд нь “Сэхээтний төөрөгдөл” хэмээн томъёолж
байв. Тус үйл явдал нь улс төрийн хэлмэгдүүлэлтийн дараа шинэ сэхээтний бүхэл
бүтэн үе дахин бүрэлдэн төлөвшиж эхэлж, улс орныхоо хөгжлийн эрт, эдүгээ,
ирээдүйн төлөө санаа зовниж байсны илрэл төдийгүй нам, төрөөс «социализмыг
дэлгэрэнгүй байгуулах» зорилт дэвшүүлснийг Монгол орны түүхэн тодорхой
нөхцөл байдалд тохирох уу, үгүй юу гэж монгол сэтгэлгээгээр эргэцүүлж,
үндэснийхээ түүх, соёлын өвийг хамгаалах, уламжлал, шинэчлэлийн холбоон
дундаас үр гарган соёолуулах талаар нийгэм бүхэлдээ санаж, сэрж, сэдэж эхэлж
байсны нотолгоо гэж үздэг.
    Ардын аж ахуйтны талаар шинэ чиглэл баримтлаж, нэгдэлжих хөдөлгөөнийг
өрнүүлж малыг дахин нийгэмчлэлтийг сайн дурын зарчмыг хатуу баримтлан
явуулсан юм. Ардын аж ахуйтныг хөдөө аж ахуйн нэгдэлд нийтээр нь оруулснаар
хөдөөд социалист үйлдвэрлэлийн харилцаа яллаа гэж МАХН дүгнээд
социализмын материал-техникийн бааз байгуулах зорилт дэвшүүлсэн байна.
Улмаар газар тариалангийн үйлдвэрлэлийг хөгжүүлэх талаар өргөн хүрээ,
далайцтай арга хэмжээ хэрэгжүүлж атар газар эзэмших хөдөлгөөн өрнөж, шинээр

                                       121
                           Монголын түүх, соёл, ёс заншил

сангийн аж ахуйнуудыг олноор нь байгуулсан
төдийгүй олсон ололт амжилтаа дүгнэж үзээд
атрын хоёрдугаар аяныг амжилттай явуулж
чадсан юм.
     Геологи хайгуулын ажлыг эрчимжүүлсэн нь
уул уурхайн үйлдвэрүүдийг хөгжүүлэхэд хүчирхэг
түлхэц үзүүлэв. ЗХУ-ын тусламжтайгаар геологи
хайгуулын ажлыг хийж, улмаар 1976 оноос
Монголд олон улсын геологийн экспедиц ажиллах
болсны үр дүнд шинэ шинэ орд газрыг нээж
ашигласнаар аж үйлдвэрийн томоохон цогцолбор,
хот суурингууд сүндэрлэн боссоны нэг нь Дарханы
                                                 Зураг 3.20. Ю.Цэдэнбал (1916-1991)
аж үйлдвэрийн цогцолбор юм. Мөн зэс молибдений Тайлбар: Төрийн нэрт зүтгэлтэн,
хүдэр баяжуулах “Эрдэнэт” комбинатыг 1973- БНМАУ-ын баатар, хөдөлмөрийн
1981 онд бүрэн ашиглалтад оруулснаар Эрдэнэт баатар, маршал
                                                 Эх сурвалж: https://mongoltoli.mn/
хэмээх томоохон хот сүндэрлэн босож, тэр нь зэс
молибдены дэлхийн арван том үйлдвэрийн нэгэнд зүй ёсоор орж, манай улсын
экспортын бүтээгдэхүүний гуравны нэгийг гаргаж байлаа.
     Нам, төрөөс “хүн бол нийгмийн харилцааны цогц” гэсэн үзэл баримтлалыг
үндэс болгож, нийгмийн харилцааг боловсронгуй болгоход чиглэгдсэн бодлого
явуулж байв. Энэ үед үйлдвэрлэлийн хүрээнд: ажилтан бүрийг ажлаар хангах,
түүнийг нэгдсэн төлөвлөгөөгөөр дээрээс нь зохицуулах, хуваарилалтын хүрээнд:
хөдөлмөрийн хөлсийг тэгшитгэн хуваарилах, бага цалинтай ажилтан албан
хаагчдын цалинг дэс дараатайгаар нэмэгдүүлэх, хэрэглээний хурээнд: хүн амыг
үнэ төлбөргүй сургах, эмнэлгийн тусламж авах нийтлэг эрхээр хангах, түүнчлэн
амарч сувилуулах, орон сууцаар хангах гэх мэтийн нийгмийн тусламжийг
үзүүлэх зэрэг механизмаар дамжин хэрэгжиж байлаа. Хүний хөгжлийн эрхэм
чухал, үндсэн нөхцөл болсон хүн ардынхаа эрүүл мэндийг сахин хамгаалахын
тулд төр, засгаас эмнэлэгийн үйлчилгээний үнэ төлбөргүй шинжийг хэвээр
нь хадгалах, сум бүрийг хүний их эмчийн салбартай болгох, эмнэлгийн орны
тоог нэмэгдүүлэх, эмийн хангамжийг сайжруулах, эмнэлгийн байгууллагуудыг
мэргэжлийн боловсон хүчнээр хангаж бэхжүүлэх зэрэг арга хэмжээ авчээ. Энэ
бүхний үр дүнд хүн амын дундаж наслалт нэмэгдэж, эх нялхсын эндэгдэл, нас
баралт буурсаар 1960-аад оноос эхийн төрөлт эрс нэмэгдэж, төрөлтийн ерөнхий
итгэлцүүр 1963 онд 39.3 байсан бол 1973 онд 40.2 болж оргил үзүүлэлт болж
байсан ба 1980-аад оноос энэ үзүүлэлт бага зэрэг буурч, 1983 онд 35.7, 1990
онд 33.2 болсон байна. Эрүүл мэндийг хамгаалан бэхжүүлэх үйл ажиллагааны
санхүүжилтийн үндсэн эх сурвалж нь төсвийн санхүүжилт байж, эмнэлгийн
болон эм хангамжийн салбарт төрийн өмчийн тогтолцоо бүрэн ноёрхож байлаа.

                                       122
                         Монголын түүх, соёл, ёс заншил

Гэвч эрүүл мэндийн салбар нүсэр, үрэлгэн бүтэцтэй, урьдчилан сэргийлэх болон
эмчилгээний ажил эрхэлдэг байгууллагууд нь тус тусдаа биеэ даасан зэрэг
бүтцийн шинжтэй дутагдал доголдол бий болж, эрүүл мэндийн санхүүжилтэд
даатгалын хийгээд иргэдийн шууд төлбөрийг хавсарга болгон ашиглах буюу огт
ашиглахгүй байх, урьдчилан сэргийлэх, эрүүл мэндийн тусламж, үйлчилгээнд
анхаарал бага тавьж байсан байна. Хүн амын бичиг үсгийн мэдлэгийн төвшин
1963 онд 71.5 хувь байсан бол 1989 онд 97 хувь нь бичигтэн болж, 1985 оны
байдлаар 30 хүртэлх насны залуучууд үндсэндээ наймдугаар ангиас дээш
боловсролтой болсон байна.
    1960-аад оны дунд үед Монголд төрийн засаглалыг хэрэгжүүлж буй арга
хэрэгслээрээ авторитар дэглэм тогтож, түүнд тохирсон улс төрийн тогтолцоо
бүрэлдэн төлөвшсөн байна. Энэхүү дэглэм нь өнгөн дээрээ бат бэх шинжтэй
харагдаж байсан боловч, уг үндэс нь аажмаар ганхан суларсаар байв. Үүний цаад
гадаад шалтгаан нь 1980-аад онд социализм нийгмийн бүхэл бүтэн тогтолцооны
хувьд дэлхийн системийн хувьд мухардалд орж эхэлсэн явдал билээ.




                                     123
                             Монголын түүх, соёл, ёс заншил

                           4.3. ӨНӨӨГИЙН МОНГОЛ

     XX зууны 80-аад оны сүүлч 90-ээд оны эхээр дэлхийн улс төрийн байдалд
огцом өөрчлөлт гарч, социалист систем, социализм богино хугацаанд задран
унасан явдал нь Монгол орныг хүссэн хүсээгүй хүн төрөлхтний нийтлэг
голдиролд нэгдэн нийлэх эхлэлийг тавьжээ. 1980-аад оны эхэн гэхэд Монгол
улс дэлхийн хөгжлийн нийтлэг хандлагаас улам бүр хоцорч, Зөвлөлт гүрний улс
төр, эдийн засгийн стратегийн хүчтэй нөлөөнд орсон учраас зуу гаруй оронтой
дипломат харилцаа тогтоосон байсан боловч дэлхий нийт Монгол орныг Оросын
Монгол гэх хандлага бодитой болсон байлаа.
                                                      ЗХУ-д 1980-аад оны дунд үеэс
                                                      нийгэм, эдийн засаг, оюуны
                                                      хүрээг хамарсан өөрчлөлт
                                                      шинэчлэлт эхэлсэн нь бусад
                                                      социалист        орнуудад,    тэр
                                                      дундаа       Монголд       хүчтэй
                                                      нөлөөлж,        энэхүү     гадаад
                                                      орчноос гүн хамааралтайгаар
                                                      Монгол        орон     ардчилсан
                                                      хөдөлгөөнд татагдан орсон
Зураг 3.21. Ж.Батмөнх (1926-1997)
                                                      юм. Ийнхүү Монгол улсын
Тайлбар: Төрийн нэрт зүтгэлтэн                        баримталж         байсан     онол
Эх сурвалж: https://mongoltoli.mn/                    мухардалд орсон нь нийгэм-
улс төр, эдийн засгийн хямралд хүргэж, Монгол оронд ардчилсан хөдөлгөөн
гарах дотоод нөхцөл бүрэлдсэн юм. 1989 оны эцсээр гудамж талбайд тухайн
үеийн засаг төрийн бодлоготой үл нийцэх үзэл санаа бүхий ухуулах хуудас мэр
сэр наах болж, монголчууд бид улс төр, оюун санааны олон зуун жилийн
хүлээсээс ангижирч, эрх чөлөө сайн сайхан амьдрал, шударга ёсны төлөө тэмцэлд
шулуудах цаг болсныг сануулан уриалж байв.
     1989 оны эцсээр МХЗЭ-ийн
санаачилгаар           залуу       уран
бүтээлчдийн улсын II зөвлөлгөөн
болсон нь чухамдаа Монголын
ардчилсан холбоо үүсэн бий болох
нөхцлийг         бүрдүүлсэн         юм.
Зөвлөлгөөний дараахан Ховдын
багшийн дээд сургуулийн хэсэг
оюутны цуглаан (1989-12-7) болж, Зураг 3.22. Ардчилсан хөдөлгөөний цуглаан
                                        Тайлбар: 1990 оны 1 дүгээр сарын 21
МоАХ-ноос олон улсын хүний Эх сурвалж: https://mongoltoli.mn/

                                         124
                           Монголын түүх, соёл, ёс заншил

эрхийн өдөр анхныхаа цуглааныг Улаанбаатар хотноо (1989-12-10) хийсэн нь
Монгол дахь ардчилсан хөдөлгөөний эхлэл болсон юм. Ийнхүү МоАХ
байгуулагдсаны дараагаар Ардчилсан социалист хөдөлгөөн (1990), Шинэ
дэвшилтэт холбоо (1990) зэрэг эвсэл холбоод байгуулагдсан нь ардчилсан
хөдөлгөөн бүх орон даяар өрнөх үндсэн нөхцлийг бүрэлдүүлж өгөв. 1990 оны
ардчилсан хөдөлгөөний эдгээр эвсэл холбоодод Монгол орноо хөгжүүлэх
тодорхой гүйцэд боловсруулсан мөрийн хөтөлбөр, онолын цэгцтэй баримтлал
байгаагүй бөгөөд энэхүү хөдөлгөөнд оролцсон мянга мянган хүмүүс бухимдал,
сэтгэлийн хөөрөлдөө автагдах явдал зонхилж байсан юм.
                                                     МоАХ-ноос          дэвшүүлсэн
                                                     шаардлага нь амьдралаас
                                                     урган гарсан, ард түмний дунд
                                                     олон жил нууцаар яригдаж,
                                                     шүүмжлэгдэж           бугшиж
                                                     байсныхаа хувьд олон түмний
                                                     дэмжлэгийг тэр даруйдаа
                                                     хүлээн 1990 оны 11 сарын 18-
                                                     нд анхдугаар их хурлаа хийж,
                                                     МоАН-ыг жинхэнэ ёсоор
                                                     байгуулж, мөрийн хөтөлбөрөө
Зураг 3.23. С.Зориг (1962-1998)
Тайлбар: Ардчилсан хувьсгалын удирдагчдын нэг (1990) баталсан юм. Ийнхүү МоАН
Эх сурвалж: https://mongoltoli.mn/                   байгуулагдсан нь ардчиллыг
жинхэнэ ёсоор хэрэгжүүлэх олон намын тогтолцооны эх үүсвэрийг бий болгож,
улмаар Монгол Улсын хөгжлийн шинэ сонголтын эхлэлийг тавьсан түүхэн ач
холбогдол бүхий үйл явдал байлаа. МоАХ өөрчлөн байгуулалтыг түргэтгэхийн
тулд засаг, төрийг өөрчлөх нь зүйтэй хэмээн үзэж уг хурлаасаа БНМАУ-ын АИХ,
МАХН-ын Төв Хороонд өргөн барих бичиг үйлджээ. Үүний дараахан Монголын
Социал-Демократ Нам (1990-3-2), Монголын Ногоон Нам (1990-3-9)
байгуулагдсан бөгөөд цаашдаа ч олон шинэ намууд буй болох үйл явц үргэлжилж,
Монголын Шашинтны Ардчилсан Нам, Монгол Ардын Нам, Монголын
Хөрөнгөтний Нам, Монголын Малчин Тариаланчны Нам, Монголын Хувийн
Өмчтөний Нэгдсэн Нам, Монголын Тусгаар Тогтнолын Нам, Монголын Сэргэн
Мандлын Нам зэрэг намууд бий болж, улс төрийн үйл ажиллагаа явуулах
болсноор Монгол Улсад олон намын тогтолцооны үндсэн бүрэлдэхүүн хэсэг
болох улс төрийн субъектүүд бий болов.
     Монгол орныг дэвшил хөгжлийн замд оруулсан 1990 оны ардчилсан
шинэчлэлт нь Монгол дахь өөрчлөн байгуулалтыг эргэлт буцалтгүй болгож,
Монгол орноо зогсонги байдлаас гаргаж, ардчилсан нийгэмд орох явцыг
түргэтгэсэн том алхам байсан бөгөөд XX зууны Монголын түүхэн дэх улс төрийн

                                       125
                          Монголын түүх, соёл, ёс заншил

                                   томоохон үйл явц болох 1911-1912 он, 1921 оны
                                   үйл явцын шууд үргэлжлэл нь байсан гэж дүгнэж
                                   болно.
                                       1990 онд Улсын Бага Хурлыг байгуулж,
                                   БНМАУ-ын      Ерөнхийлөгч     (П.Очирбат)-ийг
                                   сонгож, Ерөнхий сайд, Ерөнхий прокурорыг
                                   томилж, Улсын Дээд шүүхийн даргыг сонгосон
                                   бөгөөд 1992 оны 1 сарын 13-нд Үндсэн хуулийг
                                   шинэчлэн баталсан байна. Шинэ Үндсэн хуульд
                                   урьд нь үйлчилж байсан Үндсэн хуулийн
Зураг 3.24. П.Очирбат (1942-)      нэмэлтийн хуульд тусгалаа олсон улс төрийн
Тайлбар: Монгол улсын анхны ардчилсан тогтолцооны тулгуур зарчмуудыг
ерөнхийлөгч
Эх сурвалж: https://mongoltoli.mn/
                                   уламжлахын зэрэгцээ олон шинэ үндэслэлүүдээр
                                   түүнийг баяжуулж, Монгол Улсад нэг шаттай
парламент, Ерөнхийлөгчийн институт бүхий бугд найрамдах засаглалын
ардчилсан хэлбэрийг хуульчлан баталгаажуулсан юм. Үндсэн хуульд төрийн
эрх барих дээд байгууллага-УИХ, засаглалын харилцааны бие даасан өвөрмөц
институт- Ерөнхийлөгчийн болон төрийн эрх мэдлийн бусад салаа мөчир,
тухайлбал, гүйцэтгэх болон шүүх эрх мэдлийн байгууллагуудын бүтэц зохион
байгуулалт, үйл ажиллагааны чиг үүрэг, бүрэн эрх, эрхлэх ажлын хүрээг
нарийвчлан тодорхойлсон билээ. 1992 оны сонгуулиас хойш шинэ Үндсэн
хуулийн дагуу нэг шаттай парламент бүхий төрийн байгууллагын тогтолцоо
бүрэлдэн төлөвшиж, дөрвөн жил тутамд сонгууль явагдаж байна.
     Монгол Улсад өрнөсөн ардчилсан өөрчлөлтийн хамгийн томоохон ололтын
нэг бол хэвлэл, мэдээллийн эрх чөлөө өргөжин хөгжих нөхцлийг бүрдүүлж,
түүнийг зохих төвшинд хуульчлан баталгаажуулж чадсан явдал мөн. Нэг нам
төвтэй улс төрийн тогтолцоо задарч, нийгэмд ардчилсан өөрчлөлт хэрэгжих
явцад дээр дурдсан байгууллагууд бие даасан байдлаар үйл ажиллагаа явуулах
боломжоор хангагдсаны зэрэгцээ цоо шинээр төрийн бус байгууллагууд үүсэн
хөгжив. 1992 оны шинэ Үндсэн хуульд иргэдийн эвлэлдэн нэгдэх эрхийг «иргэд
нийгмийн болон хувийн ашигсонирхол, үзэл бодлын үүднээссайн дураараа
эвлэлдэн нэгдэх эрхтэй» хэмээн баталгаажуулж өгсөн нь Монгол Улсад төрийн
бус байгууллагууд үүсэн байгуулагдаж, олон талын үйл ажиллагаа явуулах эрх
зүйн ерөнхий үндэс болсон юм.
     Монгол Улсад хэрэгжсэн ардчилсан өөрчлөлтийн явцад олон жилээр
төлөвшин тогтсон төвлөрсөн төлөвлөгөөт эдийн засгийг халж, зах зээлийн
эдийн засгийн харилцаанд шилжих нь монголын ард түмний нэн хариуцлагатай
сонголт байлаа. Төвлөрсөн төлөвлөгөөт эдийн засгаас зах зээлийн эдийн засагт
шилжих шилжилт өөр хоорондоо нягт уялдаа бүхий хэд хэдэн багц өөрчлөлтийг

                                      126
                         Монголын түүх, соёл, ёс заншил

шаардсан юм. Монгол Улс бага биш хүндрэл бэрхшээлийг давж шилжилтийн
үеийн энэ үндсэн зорилтыг хэрэгжүүлж эхэлсэн билээ. Үүнд: Үнэ, валютын
ханшийг чөлөөлөх, төрийн мөнгөний бодлогыг өөрчлөх зэрэг эдийн засгийн
тулгуур харилцааг зах зээлийн чөлөөт системд шилжүүлэх, үйлдвэр, аж ахуйн
газруудын бие даасан үйл ажиллагааг хангах, эдийн засаг дахь төрийн оролцоо,
зохицуулалтыг багасгах зэрэг зорилт шилжилтийн үед шийдвэрлэх үндсэн
асуудал болж байсан учраас 1991 оны 1 сард “Эдийн засгийг зах зээлийн
зохицуулалтад шилжүүлэх зарим арга хэмжээний тухай” 20-р тогтоолыг гаргаж,
мөнгөний масштабыг өөрчилж, цалин хөлс, тэтгэвэр тэтгэмж, тэтгэлэг болон хүн
амд улсаас үзүүлдэг бусад төрлийн мөнгөн орлогыг 2 дахин нэмэгдүүлж, бүх нэр
төрлийн барааны жижиглэн худалдаалах үнэ, үйлчилгээний тарифыг мөн 2 дахин
өсгөхөөр шийдвэрлэсэн нь зах зээлийн харилцаанд шилжих анхны томоохон
алхам байлаа. Гэвч 70 гаруй нэр төрлийн бараа, бүтээгдэхүүн, үйлчилгээний
бөөний ба жижиглэнгийн үнийг улсаас тогтоож, 50 орчим нэр төрлийн бараа,
бүтээгдэхүүн, үйлчилгээний үнэ, тарифын өөрчлөлтийн дээд хязгаарыг зааж
өгсөн арга хэмжээ нь нэг хэсэгтээ шилжилтийн эхэн үеийн бодит байдлыг
тусгаж, ард иргэд зах зээлийн эдийн засагт суралцахад тус дэм болж байсан
хэдий ч үнэ, тарифыг нь төрөөс хязгаарлан барьж байсан бараа, бүтээгдэхүүн,
ажил үйлчилгээний хомсдлыг улам ихэсгэж, картын систем хэрэглэхээс аргагүй
байдалд хүргэн зах зээлийн эдийн засгийн харилцааны цаашдын төлөвшилд
сөрөг нөлөө үзүүлэх болсон билээ. Харин 1993 оноос хүнсний барааны картын
системийг халж, жижиглэн худалдааны хүрээнд чөлөөт үнийн тогтолцоо өргөжин
хөгжсөн бөгөөд сард валютын ханшийг чөлөөлжээ.
    Өмч хувьчлалын үйл явц 1991 оноос эхэлж төрийн өмчид байсан нийт
хөрөнгийн 44 хувийг манай улсын харъяат хүн бүрт олгосон эрхийн бичгээр
хувьчлах ажил 1994 оны сүүлч хүрэхэд дуусч, 3300 гаруй аж ахуйн нэгжийг
хувийн хэвшилд, малын 90 илүү хувь нь малчдад шилжжээ. Улмаар 1996
оноос өмч хувьчлалын шинэ үе шат эхэлж орон сууц, 600 орчим улсын жижиг
үйлдвэрийн газар, төрийн өмчийн оролцоотой аж ахуйн нэгжүүдийг дуудлага
худалдаагаар, 250 гаруй томоохон аж ахуйн нэгжийг битүүмжилсэн дуудлага
худалдаагаар хувьчлаж эхлэв.
    Хувьчлал ийнхүү янз бүрийн салбарт өргөн хүрээтэй явагдаж байгаа боловч
олон нийтийн зүгээс хувьчлалын зарим төрлийг шүүмжлэх, тэр ч байтугай
эсэргүүцэх явдал нэг бус удаа гарч байв. Цаашид хувьчлалыг олон түмний
хяналтын дор, шударга өрсөлдөөний үндсэн дээр нээлттэй, ил тод, хуулийн
дагуу явуулах, зөвхөн хувьчлахын тулд хувьчлах биш, харин хувьчилсны дараа
үр ашиг, чанар дээшлэх нөхцлийг хангахыг чухалчлах шаардлагатай болж байна.
    1990-ээд оноос нийгэмд өрнөсөн эрчимтэй өөрчлөлт нь Монгол Улсын гадаад
улс төрийн бодлого, гадаад харилцааны үзэл баримтлал, үйл ажиллагааны шинж

                                     127
                          Монголын түүх, соёл, ёс заншил

чанарт үндсэн эргэлт гаргаж, улс төр, үзэл суртлын хатуу шалгуураар ялгавартай
бодлого явуулж байсан гадаад бодлогын номлол үндсээрээ өөрчлөгдөж, дэлхийн
улс орнуудтай харилцан ашигтай хамтын ажиллагааг хөгжүүлэх олон тулгуурт
идэвхтэй гадаад бодлогын үзэл баримтлалын үндэс тавигджээ. Монгол Улс
дэлхийн олон иргэншлийн шинэ сүлжээнд татагдан орж, олон улсын харилцааны
идэвхтэй субъект болсноор дэлхийн 180 улстай дипломат харилцаатай байна.
Монгол Улсын гадаад харилцааны эхний тэргүүлэх чиглэл нь хөрш орнуудтай
улс төрийн харилцааны хүрсэн өндөр төвшинг худалдаа, эдийн засгийн хамтын
ажиллагаагаар улам баталгаажуулах асуудал байдаг бол хоёр дахь тэргүүлэх
чиглэл бол АНУ, Япон, Солонгос зэрэг тэргүүний хөгжилтэй орнуудтай бүх
талын эрх тэгш хамтын ажиллагааг хөгжүүлэх явдал байдаг. Харин Монгол
улсын гадаад бодлогын гуравдахь чиглэл бол Азийн бүс нутагт байр сууриа
бататгаж, энэ бүс нутгийн улс төр, эдийн засгийн интеграцид оновчтой оролцох
явдал байхаас гадна НҮБ болон түүний системийн байгууллагуудтай харилцах
явдал манай гадаад бодлогын тэргүүлэх чиглэлийн нэг юм. Монгол Улсын НҮБ,
олон улсын бусад байгууллагын үйл ажиллагаанд идэвхтэй оролцох чиг шугам
баримталж байгаа бөгөөд улс орныхоо тусгаар тогтнол бүрэн эрхт байдлыг
найдвартай хангах, үндэсний аюулгүй байдал, олон улсын байр суурийг улс
төрийн аргаар бэхжүүлэх, тогтвортой хөгжлийг хангах гадаад таатай нөхцлийг
бүрдүүлэх зорилтын хүрээнд НҮБ-ын улс төр, эдийн засаг, нийгэм, санхүү,
шинжлэх ухаан, технологи, эрх зүй, мэдээлэл зэрэг салбарын боломжийг аль
болох үр нөлөөтэй ашиглах, хамтын ажиллагаа өргөжүүлэн бэхжүүлэхийг зорьж
байна.
    Ийнхүү Монгол Улсад нийгмийн нэг тогтолцоо нөгөөгөөр солигдох үйл явц
өрнөсөн сүүлийн 20 гаруй жилд олон тулгуурт, нээлттэй, идэвхтэй гадаад бодлого
явуулсны үрээр манай орон олон улсын хамтын нийгэмлэгт байр сууриа бодитой
эзэлж, дэлхийн болон бүс нутгийн иргэншлийн сүлжээнд идэвхтэй оролцдог бие
даасан субъект болж чадсан юм.




                                      128
                     Монголын түүх, соёл, ёс заншил

                 БҮЛГИЙН ТУЛГУУР ОЙЛГОЛТУУД
•   1911 оны хувьсгал
•   1921 оны хувьсгал
•   1990 оны хувьсгал
•   Автономит эрх
•   Ардчилал
•   Ардчилсан сонгууль
•   Баруунтан
•   Бүгд Найрамдах Засаг
•   Зүүнтэн
•   Коминтерний бодлого
•   НҮБ-д элссэн нь
•   Олон намын тогтолцоо
•   Өөрчлөлт шинэчлэл
•   Парламент
•   Сэхээтний төөрөгдөл
•   Тусгаар тогтнол
•   Үндэсний хувьсгал
•   Үндсэн хууль
•   Халх голын дайн
•   Хэлмэгдүүлэлт
•   Шинэ эргэлтийн бодлого
•   Чөлөөлөх дайн

                ДЭЛГЭРҮҮЛЖ УНШИХ НОМ ЗОХИОЛ
1. Балхаажав Ц. Төрийн тухай асуудал ба ардын төрийн хувьсгалт үйл
    ажиллагаа. УБ. 1966.
2. Батбаяр Б. XX зууны Монгол: Нүүдэл, суудал, олз гарз. УБ. 1995.
3. Жамбалсүрэн Н. Монголын түүх: ерээд он. УБ. 1999.
4. Жамсран Л. Монголын сэргэн мандалтын эхэн (1911-1913). УБ., 1992.
5. Жамсран Л. Монголын төрийн тусгаар тогнолын сэргэлт. УБ., 1997.
6. Монгол Улсын түүх. V боть. УБ., 2003
7. Хорьдугаар зууны Монгол (Ред. М.Санждорж). УБ. 1996.
8. Чулуунбаатар Г. XX, XXI зууны зааг үеийн Монгол дахь иргэний
    нийгмийн төлөвшил, хөгжил. УБ. 1999.
9. Ширэндэв Б. Монгол ардын хувьсгалын түүх. УБ., 1999.
10. Ширэндэв Б. Монгол улсын төрийн тусгаар тогтнол сэргэн мандсан нь.
    УБ., 1996


                                 129
  Хоёрдугаар хэсэг

МОНГОЛЧУУДЫН
 НИЙГЭМ, СОЁЛ
                          Монголын түүх, соёл, ёс заншил

                            Дөрөвдүгээр бүлэг.
           МОНГОЛЫН НИЙГЭМ, ЭДИЙН ЗАСГИЙН
                ХӨГЖЛИЙН АСУУДЛУУД

             4.1. МОНГОЛЫН НИЙГМИЙН ХАРИЛЦААНЫ
                        ХӨГЖИЛ, ХУВЬСАЛ

                                            Хүй нэгдлийн нийгэм: Монгол нутаг
                                            дээр амьдарч байсан эртний хүмүүс
                                            хамгийн анх сүргээрээ амьдарч
                                            байсан гэж үздэг бөгөөд энэ үе нь
                                            олон зуун мянган жилийн турш
                                            үргэлжилсэн ажээ. Аажимдаа хүмүүс
                                            хуучин чулууны дээд шатанд хүрэхэд
                                            сая овгийн байгуулалд шилжиж
                                            орсон байна. Энэхүү “хүй нэгдэл”
                                            буюу овгийн хамгийн эхний хэлбэр
                                            нь эхийн эрхт ёсонд тулгуурлаж
                                            байсан нь тухайн үеийн нийгмийн
Зураг 4.1. Хүрлийн үед хамаарах дурсгал     харилцаанд гэр бүлийн зохион
Тайлбар: Уушгийн өврийн хиргисүүр           байгуулалт төлөвшин тогтоогүй
(Хөвсгөл. Бүрэнтогтох)
Эх сурвалж: https://mongoltoli.mn/          байсантай холбоотой. Улмаар хүрэл
                                            зэвсгийн үе буюу эдүгээгээс 4 орчим
мянган жилийн тэртээгээс хүй нэгдлийн байгуулалд өөрчлөлт шинэчлэлт явагдаж
эхэлжээ. Энэхүү хүй нэгдлийн задралын нэг томоохон хүчин зүйл нь нийгмийн
харилцаанд гарсан томоохон өөрчлөлт болох хөдөлмөрийн хуваарь бүрэлдэн мал
аж ахуй ялгаран гарсан явдал мөн. Ингэснээр нийгэмд амины өмч, дараа нь өрх
гэрийн өмч үүсэх үндэс тавигджээ.
     Хүй нэгдлийн үед хүмүүсийн харилцаанд полигами (бүлэг эрчүүд,
бүлэг эмэгтэйчүүд харилцан бие биенээсээ хамаарч хардаж хажиглахгүйгээр
бүлгээрээ гэр бүл бололцож нийт дундын хүүхдүүдтэй байх) харилцаа ноёрхож
байх үед овог, өрх гэр гэж байгаагүй тул хүн сүргийн хэлбэрээр амьдарч байжээ.
Улмаар овог, өрх гэрийн анхны хэлбэр үүсээд полигами ёсыг бүрэн халж
чадаагүй ч хөгжлийн дараагийн шат болох пуналуа (палеолитын дунд үеэс)
ёсны үед ах дүү, үеэл хаяалаар нь ялгаж хоорондоо гэр бүлийн харилцаатай
байхыг хориглосон нь хөгжлийн нэг том шатанд хүрчээ. Овог буюу яс, махан
төрлийн гэр бүлийн дунд хосолмол гэр бүл (40-өөд мянган жилийн өмнөөс)-
ийн хэлбэрээр дамжин моногами (нэг эхнэр, нэг нөхөртэй байх) ёс үүсч эхийн

                                      131
                         Монголын түүх, соёл, ёс заншил

талыг барьж гэр бүл, овог болсноор нэг овгийнхон хоорондоо гэр бүлийн
харилцаатай байхыг хоригложээ. Овгийн байгууллын үед нэг угсааны овог
аймгууд хоорондоо байнгын худ ургийн харилцаа тогтоож шинэ овог аймгууд
үүсгэдэг давхар байгууламжийг үүсгэжээ.
    Нийгэм, эдийн засгийн хөгжилд асар хурдацтай өөрчлөлт гарч нүүдлийн
мал аж ахуй ба металл боловсруулалтын хөгжил нь нэмүү бүтээгдэхүүний
түргэн өсөлт, амьжиргааны хөгжил, өмчийн хуримтлалтай болгосон нь хүйн
жирийн гишүүдээс мөлжигч давхарга ялгаран гарахад хүргэжээ. Ингэснээр
үйлдвэрлэлийн үндсэн хэрэгсэл ба хөдөлмөрийн бүтээгдэхүүний хувиарлалтанд
ноёлж байсан хүй нэгдлийн тэгш зарчим өөрчлөгдөж эд хөрөнгийн ба нийгмийн
дотор эзлэх байр суурийн ялгавар гарчээ. Нийгэмд эцгийн эрхт овог ноёрхож,
тэдний амьдралд цэрэг эрс, дайн байлдаан чухал үүрэгтэй болсон учраас
нийгмийн нэг томоохон хэсгийг цэрэг эрс бүрэлдүүлэх болжээ. Улмаар энэ нь
Монгол нутагт амьдарч байсан овог аймгууд нийгмийн хөгжлийн эцгийн эрхт
ёсны нэгэн шат болох “Аймгийн холбоо” (“Цэргийн ардчилал”, “Хөдөөгийн
хүй” гэж янз янзаар нэрлэдэг)-нд шилжин ороход хүргэсэн билээ.
    Ингэснээр нийгмийн харилцаанд эрс өөрчлөлт гарч тухайн үеийн
нийгмийн хамгийн нийтлэг нэгж болох овог нь ураг төрлийн харилцаанд
суурилсан үйлдвэрлэлд биш харин орон нутагт тулгуурласан үйлдвэрлэлийн
зарчим бүхий нийгмийн шинэ байгуулалд байраа тавьж өгсөн байна. Түүхэн
үүднээс үзэхэд, эхлээд овгийн холбооны нийгмийн бүтцийг шууд харьяалдаг
шинжүүдийг сулруулсанаар цусан төрлийн хамаарлаас хараат бус эдийн засаг
ба орон нуггийн эрх ашигт үндэслэсэн хүйг бүрдүүлжээ. Түүний өрнөл нь цаг
хугацааны хувьд эцгийн эрхт ёсны үүслээс эхлээд ангит нийгэмд шилжсэнээр
дуусгавар болсон байна.
    Төр улс бий болохоос өмнө аймаг овгууд газар нутаг, бэлчээр усаа нийтийн
эзэмшлийн байдалтай эдлэн хэрэглэж байжээ. Газрын хувьд хувийн өмч байтугай
хувийн эзэмшил ч гэж байгаагүй бол овгийн байгуулал задарч, эцгийн эрхт том
гэр бүлүүд бий болохын хэрээр айл өрх тус бүр нэг хэсэг бэлчээрийг улирлын
байдлаар сэлгэн хэрэглэх болжээ. Улмаар овгийн хүрээгээр нүүж суухаас гадна
айл өрхөөр нүүж суух явдал аажмаар ихсэж, айл өрх тус бүр байнгын биш гэхэд
нэлээд удаан хэрэглэдэг өвөлжөө, зуслан, хаваржаа, намаржааны баримжаатай
болж байсан нь цаашдын нийгмийн байгууллын өөрчлөлтөнд чухал үндэс суурь
болж өгчээ.
    Эртний төрт улсуудын үе: Хүннүгийн нийгмийн байгууллын үндэс суурь
нь бэлчээрийн газар, мал сүрэг байсан юм. Төр улс байгуулагдмагц улсын бүх
дэвсгэр нутаг, бэлчээр ус нь улсын өмчийн байдалтай болсон боловч зөвхөн
төр засаг юм уу, шаньюйн шууд өмч болсонгүй, нийт аймаг овгуудын дундын
нийтлэг өмч эзэмшил хэвээр байв. Газар нутаг бэлчээр ус нь бүх нийтийн өмч

                                     132
                         Монголын түүх, соёл, ёс заншил

эзэмшлийн шинж чанартай байсан учир нийгмийн ноёлох хэсэг ч гээд түүнийг
дур мэдэн худалдах, бэлэглэх, бүрмөсөн өмчлөн авахыг зөвшөөрөх боломжгүй
байсан юм. Тиймээс төр засгийн бодлогын нэг том чиглэл нь газар нутгийг “төр
улсын үндэс суурь” гэж үзэхэд хүргэжээ.
    Хэдийгээр өмнө нь нийтийн эзэмшил байсан газар нутгийн талаарх харилцаа
ноёлох хэсгийнхний хувийн эзэмшил маяггай болох хандлага байсан ч тухайн
үед түмт мянгатын ноёд ч хатуу тоггсон хувь эзэмшлийн газар нутагтай болоогүй
байв. Тийм учраас Хүннү гүрэн нь овог аймгийн байгуулал бүрэн задраагүй
байх үеийн нөхцөл дэх овог аймгуудын дундын төр улс байснаас биш, ямарваа
анги, давхрааны төр засаг байсангүй, учир нь ямар ч анги давхраа тэнд ялгарч
гараагүй байсан хэмээн үздэг. Хүн амын тоо хэд байсан нь сурвалж бичгүүдэд
тэмдэглэгдэн үлдээгүй боловч судлаачдын түүхэн үйл явдлуудыг баримжаалан
тооцож гаргаснаар дунджаар 1 сая 200 мянга орчим байжээ.
    Төрийн байгууллын хувьд Хүннү гүрэн нь хаант улс байсан бөгөөд 24 том
аймгаа төв, зүүн, баруун этгээд гэсэн гурван хэсэг болгож захирдаг, аймгуудын
зонхилогч томоохон сурвалжит язгууртан нар тус бүрийн аймгийг аравтын
тогтолцоогоор хуваан захирдаг байжээ. Дээрх цэрэг, засаг захиргааны нэгдмэл
хуваарь нь XIII зууныг дуустал Монгол нутаг дахь төрт улсуудад уламжлагдан
үлдсэн юм. Энэ байгууллын онцлогийг зураглан харуулвал




    Шаньюй нь улсын эзэн хаан учраас зарлиг тушаал нь хууль мэт хүчтэй
боловч албан ёсны нэгдмэл, жигдэрсэн хууль цаазгүй, харин овог аймгийн
байгууллын үеийн ердийн хэв хууль хүчтэй хэвээр үлдсэн байжээ. Хүннү нар
нь төрийн заргач, төр засгийн дээд тушаалын зургаан дэвийн арван хоёр сайд,
түшмэд байснаас чжүки, лүли тэргүүтэй эхний таван зэрэг дэвийн сайд, түшмэд
нь шаньюйн үр хүүхэд, хамаатан садан байж, гагцхүү зүүн, баруун этгээдийн
гүдү-хэү нар өөр овог аймгаас гарсан жирийн дээгүүр албаны хүмүүс байжээ.

                                     133
                          Монголын түүх, соёл, ёс заншил

Хожим нь хоёр хэсэг болон хуваагдсаны дараа Хан улсын эрхэнд дагаар орсон
Өмнөд Хүннүд хуучин овог аймгийн сурвалжтан нар зонхилж, овог аймгийн
байгууллын үлдэгдэл ихээхэн хүчтэй хэвээр үлдээд, харин Умард Хүннүд харийн
дарангуйлал, овог аймгийн ахлагч, зонхилогч нарын эрх мэдэлд дургүйцэн
эрх чөлөөг эрмэлзэгчид олноор хуран цугларч, овог аймгийн байгууллыг илүү
хурдацтай задлаж байсан байна.
    Нэгэнт ангит нийгэмд дэвшин орсон учраас Хүннү нарын дотор сурвалжит
язгууртны амьдралын түвшин жирийн хүмүүсийнхээсээ илүү сайн байсан ч
түүнийг суурьшмал иргэншилт улсуудын хаад, ноёдын баян тансагтай шууд
харьцуулах аргагүй юм. Хэрэв тийнхүү харьцуулвал язгууртны амьдрал нь
тэдгээрээс доогуур түвшинд атлаа жирийн иргэдийн амьдрал нь харьцангуй
чинээлэг байдалтай байжээ. Өөрөөр хэлбэл, нийгмийн анги давхаргын хоорондын
амьдралын түвшингийн зөрүү бага байлаа. Энэ нь нэг талаас, тэдний төрөл садан,
овог аймгийн гишүүдийн түшиг дэмжлэг, нөгөө талаас суурьшмал бусад улс шиг
дарлал мөлжлөгийн тогтолцоо жигдрээгүй байсантай холбоотой. Гагцхүү дайны
хөлд нэрвэгдэх, ган зудын аюулд автаж малаа барах, царцаа хорхойнд тарианы
ургац алдах үед жирийн Хүннү нарын амьдрал эрс доройтож, олноороо даарч
бээрч, өлсч цангаж үхэхэд хүрдэг байсан байна.
    Сяньби нар нийгмийн байгууллын хувьд Хүннү гүрнийг мөхөөж төв Монгол
нутагт шилжин суурьшихаасаа өмнө овог аймгийн байгуулалтай байсан бол
өөрийн гэсэн төр улсыг байгуулсанаасаа эхлэн Сяньбийн нийгэмд аажмаар нэлээд
дэвшил гарсан байна. Учир нь судлаачдын тэмдэглэснээр, гадагш зугатан гарсан
Баруун хүннү нарын болон Өмнөд хүннү, Хань улс зэрэг бусад улс аймгуудын
довтолгооноос биеэ хамгаалах, эзлэгдэн үлдсэн хүннү нарын эсэргүүцэл тэмцэл,
бослого хөдөлгөөнийг дарж байхад цэрэг аймгийн холбооны зохион байгуулалт
учир дутагдалтай байжээ. Таньшихуайн үеэс эхлэн “хаан” хэмээх цол хэрэглэх
болсноос гадна төрийн хууль цаазтай болсон ажээ. Хэргэм зэрэгтний тоонд
хэдэн янзын сайд, түшмэд, цэргийн жанжин, бага тушаалын дарга нар орох
бөгөөд “шаньюй” хэмээх цол тухайн үед ихэс сайд, жанжин нарт оногддог арай
хязгаарлагдмал болсон байв.
    Хүннү гүрний нэгэн адилаар төв, зүүн, баруун этгээд хэмээх гурван хэсэг
засаг захиргааны хуваарьтай, төв их голыг хаан өөрөө гардан толгойлж, зүүн,
баруун хэсгийг тусгай түшмэд томилогдон захирдаг аравтын тогтолцоотой
байжээ. Нүүдлийн мал аж ахуйн өвөрмөц онцлогоос үүдэн Сяньби улсад
газар ус, малын бэлчээр дээр хувийн өмч бий болоогүй учраас төр нь тэрхүү
бүх нийтийн өмчийг сахин хамгаалж, хариуцан хадгалагчийн үүрэг гүйцэтгэж
байсан юм. Малчид тус бүрдээ газар бэлчээрийг өмчлөн эзэмшихгүй ч чөлөөтэй
эдлэн хэрэглэх эрх эдэлж байсан байна.
    Сяньби нарт нийгмийн байгууллын хэд хэдэн хэв маяг буюу цусан төрлийн

                                      134
                           Монголын түүх, соёл, ёс заншил

овог, эцгийн эрхт ёсны газар нутаг, хөрш саахалтын хүй, тусгаарлан салж тус
тусдаа амьдардаг айл өрхүүд төдийгүй боол шивэгчин ч байсан боловч боолын
нийгмийн сонгодог шинжийг бүрдүүлээгүй юм. Дайны үед олзлогдсон хятад
иргэд тариа тарьж, гар урлалын ажил хийдэг байсан бол олзны нүүдэлчид нь гол
төлөв гэр зуур зарцлагдах гэрийн боолын байдалтай байжээ.
    Ийнхүү Хүннүгээс Хятаныг хүртэлх нийгмийн харилцааны гол онцлог нь
анги давхраа хүчтэй ялгаран гараагүй бөгөөд ямар нэгэн ноёлогч ангийн ашиг
сонирхлоор биш, нийт овог аймгуудын дундын төр улс байсанд оршино.
    Хятан улсын үе хүрэхэд,
нийгмийн          давхраажилт
нэмэгдэх хандлагатай болж,
эрх барих дээд давхраа нь
хаан, төр-цэргийн олон
зэрэг дэвийн сайд, эзлэгдсэн
                                 Зураг 4.2. Киданы үеийн археологийн олдворууд
аймаг,     улсуудын      ноёд, Тайлбар: Язгууртнуудын эдлэл хэрэгслээс
шашны       мяндагтан     лам Эх сурвалж: https://mongoltoli.mn/
нараас бүрдэх болжээ. Үйлдвэрлэгч доод давхраа нь энгийн иргэн, ноёдын
албат, сайд түшмэдийн зарц, олзлогдсон өрхүүдээс гадна шинээр буй болсон
шагнан олгосон өрх, боолчууд нараас бүрддэг байжээ. Боолчууд нь олзны
хүн, ялтан, ядуурагсадаар бүрэлдэж, тэднийг аж ахуйн хөдөлгөгч хүч болгон
хэрэглэх явдал байсан боловч тэр нь бүхэлдээ үйлдвэрлэлийн үндэс болтлоо
хөгжөөгүй билээ.
    X-XII зууны Монгол аймгууд: Энэ үед оршин байсан олон тооны монгол
аймаг нь хөгжлийн түвшингээсээ шалтгаалан нийгмийн харилцааны хувьд
харилцан адилгүй байжээ. Хүмүүс зонхилон овог төрлөөрөө хамтран суудаг
байсан ба ийм аж төрөхийн үндсэн хэлбэр нь аймаг юм. Аймгийн тогтолцоон
дахь нийгэм, үйлдвэрлэлийн үндсэн нэгж нь төрөл гарал нэгтэй овгууд байсан
хийгээд овгийн үндэс нь цусан барилдлагаат бүлгүүд байв. Нэг овгийн хүмүүс
хоорондоо гэрлэхгүй, заавал харь овгоос гэрлэдэг заншил энэ үед мөрдөгдөж
байсан ба өвөг дээдсээсээ нэг угтай байдаг эцгийн эрхт ёсыг баримтлаж байсан.
Гэвч язгуур монголчуудад эхийн эрхт овгийн үлдэц болох “хүргэн болох” (охины
гэрт очиж байх), “хэвэл нэгтэй, хэлхээ бэхтэй” гэж эхийн талаар хамаасах, эхийг
ба түүний умайг эрхэмлэх, нагац нараа хүндэтгэх зан үйлүүд амьдралд түгээмэл
хэрэглэгдэж байжээ.
    Монгол аймгуудын нийгмийн давхраажилт нэмэгдэх нөхцөл бүрэлдэж “хар
тэргүүт”, “харц” хэмээн нэрлэгдэж байсан ердийн олонхи хүн амаас ноёд
баячуудад зарагдагч “залуу” (сурвалжтан нарын харъяат хамжлага ардын
үүсгэвэр) хэмээгдэх давхаргаас гадна төрөл бүрийн цол, тушаал (хан, мэргэн,
баян, баатар, хүлэг, догшин, галзуу, лингун, сэнгүм, цэцэн, билэг, хиан, тайш, хан

                                       135
                             Монголын түүх, соёл, ёс заншил

                                                    хөвгүүд, торгон цэргийн дарга,
                                                    тамгач, бөө, бег) хэрэглэх болсон нь
                                                    шинэ давхраа бий болж байсны
                                                    илрэл юм. Энэ бүхэн нь монголын
                                                    нийгэмд эрх баригч дээд хэсгийнхэн,
                                                    жирийн үйлдвэрлэгч малчин ардууд
                                                    гэсэн ялгаа нэгэнт үүссэнийг
                                                    харуулна.
                                                        Аймгууд салбарлан задрах,
                                                    шинэ аймгууд үүсэхийн хамт харь
                                                    (жадран) аймаг ч бас бий болж
Зураг 4.3. Х зууны үед амьдарч байсан Алунгуа хатан
                                                    байсан байна. Түүний зэрэгцээгээр
Тайлбар: Монгол хаадын элэнц эмэг
(XV зууны сурвалжид дүрсэлсэн нь)                   улсын     шинж       төлөв    бүхий
Эх сурвалж: https://mongoltoli.mn/                  нэгтгэлүүд шинээр байгуулагдаж,
тэргүүлэгчийн захиргаанд харьяа болон эзлэгдсэн овог (өтөг боол, онгу боол)
аймгууд ч багтан орох болсноор Монголчуудын дунд “нирун” гэдэг ноёлох аймаг
товойн, эрх мэдэл нь нэмэгдэж “дарилгин” гэдэг ноёлогдох (доод) аймгуудыг
захирч байх болжээ. Нутаг усны нийтлэг байдалд дулдуйдсан харилцаа хөгжих
тусам газар, бэлчээр (үйлдвэрлэлийн хэрэгсэл) нь хамтын өмч хэвээр байсан
боловч мал ба хөдөлмөрийн багаж зэвсэг нь өрх гэрийн хувийн өмч болон
хувирсаар байжээ. Үүний улмаас овгийн дотор төдийгүй нэгэн аймгийнхны
дунд ч өмч хөрөнгийн тэгшгүй байдал буй болж ирснээр хан, ноёд тэргүүтэй
эрх барих хэсэг ялгаран гарч, үйлдвэрлэлийн хэрэгсэл, мал, өтөг болон онгу
боолуудыг зөвхөн өөрсдийн ашиг сонирхолд хэрэглэх болжээ.
     Үйлдвэрлэлийн үндсэн хэрэгсэл болох бэлчээр, мал хоёрын харилцаанаас
шалтгаалан овгоороо нүүж буухдаа, хүрээ тойрог болгон нэг дор гэрээ барьж,
дундаа овог аймгийн тэргүүний өргөөг босгодог “хүрээ” хэмээх үндсэн
бүтцээр нүүх явдал түгээмэл байснаа асар их малтай баячууд олшрох тусам
малаа адгуулах уудам бэлчээр, бэлчээр сэлгэлтийг байнга шаардах болсоноор
хүрээний оронд айл айлаар нүүж суух болжээ. Улмаар XII зууны эцэс хүрэхэд
газар бэлчээр нь үнэн хэрэгтээ хөрөнгөжиж байсан малч язгууртны эрх мэдэлд
орших болсон байна. Язгууртнууд бэлчээр нутгийг хуваарилах, нүүдэл суудлыг
зохицуулах зэргээр эрх мэдлээ улам бүр нэмэгдүүлж, харц ардыг харъяандаа
оруулж, тэднээр мал сүргээ адуулгах, гувчуур гаргуулах зэрэг янз бүрийн
бие ба хөрөнгөний алба үүргийг тохож байх болжээ. Анх үүсэхдээ аймгийн
тэргүүлэгч нарын зэвсэглэсэн дайчид байсан “нөхөд” нийгмийн байгууллын
өөрчлөлт эрчимжихэд чухал нөлөө үзүүлсэн бөгөөд тэдний хүчээр Монголын
ноёд язгууртнууд эрх мэдлээ бэхжүүлэн, нүүдэлчин харц ардын дунд ноёрхлоо
тогтоож эхэлсэн байна. Монгол ноёд сурвалжитны гэр өргөөнд хараат (агтач,

                                          136
                         Монголын түүх, соёл, ёс заншил

хоньч, буурч) хүмүүс олноор ажиллаж, улмаар ноёлогч хэсгийн харъяат болон
хувирч эхэлснээр Монголын нүүдлийн нийгэмд эзэн, харъяатын ёс гүнзгийрч,
харц ардын хөдөлмөрт дулдуйдсан ноёрхогч ангийн аж ахуйн хэлбэр бий болжээ.
    Ингэснээр формацийн онолын үүднээс үзвэл, Монголд боол эзэмших
нийгэм бүрэн төлөвшилгүйгээр феодалын түрүү үеийн харилцаа үүссэн байна.
Гэхдээ монгол аймгуудын дунд заримдаг боолчлох ёс хөгжиж байсныг үгүйсгэж
болохгүй. Боолын хөдөлмөрийг зөвхөн гэр зуурын ажилд төдий бус мөн мал
сүрэг хариулгахад ашиглаж байжээ. Мал, боол өмчлөх гэсэн хоёр чухал суурь
дээр монголын анхны ноёлох анги “ноёд” бүрэлдэн буй болсон юм. Малчин
нүүдэлчин нийгэмд боолын хөдөлмөрөөс хараат хүний хөдөлмөр нь бүтээмжээр
давуутай байсан учраас нийгмийн ангит харилцааны цаашдын хөгжил нь боол
эзэмших харилцаа болон хөгжсөнгүй, эзэн харъяатын мөлжих хэлбэршил
дийлэнх хөгжих болсон байна.
    Монголын эзэнт гүрэн: Энэ үед төрийн байгуулал нь Хүннүгийн үеэс
хэрэглэгдэж ирсэн уламжлалт тогтолцоог үндсэнд нь ашигласан боловч бага
зэрэг баяжуулан нийгмийн зохион байгуулалтдаа нийцүүлж байжээ. Үүнийг
тоймлон харуулвал:




    Монгол гүрний дэвсгэр нутаг асар их хэмжээнд хүрэхийн хамт тэдгээр улс
орнуудын хүн ам дарлал зовлон, татвар гувчуурын хүнд бэрхийг эсэргүүцэн
бослого тэмцэл гаргах нь цөөнгүй байлаа. Тэрхүү эсэргүүцэх тэмцлийн нэг гол
хэлбэр нь Монголын хаадын элч, төлөөлөгчдийг барьж алах явдал байсан боловч
олныг хамарсан бослого тэмцэл ч гарч байсан юм.
    Монгол хаадын олон жилийн энхийг сахиулах үйл хэрэг болон байлдан
дагуулал нь Монгол орны суу алдрыг нэгэнт дэлхий дахинаа түгээсэн боловч
нийгмийн хэвийн хөгжлийг алдагдуулжээ. Идэр залуучууд үй олноороо дайны
талбарт үрэгдэж, хүн амын ихээхэн хэсэг нь харийн нутагт суурьшин үлдсэнээр
Монголын үйлдвэрлэлийн хөгжилд хохирол учруулсан юм.
    Юан гүрний үе хүрэхэд, ангит нийгмийн харилцаа эрчимжин хөгжиж,

                                     137
                           Монголын түүх, соёл, ёс заншил

харъяат албат эзэн ноёноосоо салан, өөр ноёнд шилжихийг чанд мөрдүүлэх
болжээ. Улмаар Хубилайгаас хойш “Их хуралдай”-ны сонгуулийн ёс журам
бүрмөсөн алдагдаж, хаан ширээг залгах хүнийг их хаан урьдаас ганцаараа дур
мэдэн томилдог байжээ.
    Нэгэнт язгууртан малчдын эрхшээлд
ороод байсан газар эзэмшил нь байлдан
дагууллын явцад бусад эртний соёлт
орнуудын нөлөө тусахын хэрээр цаашид
гүнзгийрэн хөгжжээ. Хааны төрөл саданд
хувь болгон газар өгч, шууд тэдний өмч
болгодог байсан бол гавъяатан сайд, жанждад
олгодог соёрхлын газар нь зөвхөн нэг насны
эзэмшлийн шинжтэй байжээ. Тэр нь яваандаа
хувийн өмчийн газар болон хувирахын
зэрэгцээгээр эзлэгдсэн орны хот суурин, хүн
ардыг тухайн газар орныг захирах ноёдод
соёрхон, тэдэнд алба татвар татах эрх олгож
байжээ. Аажимдаа соёрхлын газар авсан Зураг 4.4. Өгэдэй хаан (1186-1241)
                                                Тайлбар: Их Монгол улсын хоёр дахь
ноёдын хүч нэмэгдэх тусам хааны захиргаа, хаан
хяналтаас гарч бие даан оршихыг эрхэмлэх Эх сурвалж: https://mongoltoli.mn/
хандлага их болж, эсэргүүцэн босох, салж тусгаарлах аюултай байснаас гадна
ноёд олон болохын хирээр тэр бүрд газар олгож хүрэлцэх ч үгүй байсан тул Мөнх
хааны үеэс газар олгохын оронд жил бүр тогтмол пүнлүү олгох болжээ. Ийнхүү
газар нутаг нь олон ноёд, соёрхол хүртсэн эрхтэн, дархтаны гарт хуваагдсан учир
олон малтай ердийн иргэн байлаа ч тэр нь газар өмчлөх эрхгүй тул газар эзэмшигч
хаад ноёдын эдийн засгийн хараанд арга буюу ороход хүрдэг байжээ. Өөрөөр
хэлбэл, тэр үед монголчууд газар өмчлөгчөөрөө дарлагч, дарлагдагч ангид, мал
өмчлөлөөрөө баян, хоосны ялгаварт хуваагдаж байжээ.
    Дарлагдагч ангийн үндсэн нэгж нь улсын иргэн (онцгой хувь соёрхол болгон
таслаагүй, алба гувчуур төлөх, цэрэгт мордох, өртөөний алба хаах, ан хомрогод
оролцох, хааны мал сүргийг адуулан хариулах зэрэг хүн амын ихэнхийг эзэлсэн
харц ард), харъяат иргэн (Чингисийн алтан ургийхан зэрэг том язгууртнуудад хувь
өмч болгон таслан өгсөн эзэмшил нутгийн хүмүүс) хоёр байснаас гадна жижиг
rap урчууд, газар хагалан тариа тарьж амь зуугчид, загас барьж ан гөрөөгөөр
амьдрагчид, жижиг наймаачид, өртөөний хүмүүсийн амьдрал нэгэн адил дорой
байж, тэд зарим үед малчин ардаас илүү их хурднаар ядууран хоосорч, амь
зуухын аргагүй шахам хүнд байдалд учирдаг байжээ. Юан гүрний үед монголд
урьд өмнө нь байсан чөлөөт малчин (урт дурын хүн) нэгэнт үгүй болсон бол хүн
амын хамгийн доод давхаргын хүмүүс бол боол, шивэгчин нар байв. Их Монгол

                                       138
                            Монголын түүх, соёл, ёс заншил

улсын үед боол шивэгчин гэдэг нь зөвхөн гэрийн зарцын чанартай байснаа Юан
гүрний үед боолыг зах зээл дээр аваачин худалдаж байсан тухай мэдээ байдаг.
Ард иргэд хаад ноёдын мал сүрэг хариулах (сүрэг хариуцагчид малын ноос
үсийг нь хайчлах, арьс нэхий элдэх, сүү саалийг сааж боловсруулах, хүнсний мал
нядлах зэрэг бүх хар бор ажлыг хийхээс гадна мал хорогдуулвал заавал нөхөн
төлдөг), цэргийн алба хаах (ихэвчлэн эзлэгдсэн орны алс хязгаар нутгаар очиж
4-5 жил хаахын тулд гэр орноороо харь нутагт нүүгээд хугацаа дуусахаар буцаж
нүүдгээс гадна бүх зардлаа өөрөө хариуцаж, татвар гувчуур төлдөг хүнд, хэцүү
байв), өртөөний алба (бие, хөрөнгө хавсарсан нүсэр алба бөгөөд өртөөний суурь
тутамд 15 өрх дундаас 1 морь, 13 өрх дундаас нэг үхэр тэрэг гаргахаас гадна гэр
майхан, өртөөлөн явагчдын хүнс хоолыг даах үүрэгтэй), их ан хоморгод оролцох,
гэр орныг нь нүүлгэх, ачаа тээх зэрэг олон төрлийн биеийн хөдөлмөрийн цаг
бусын албанд дайчлагддаг байжээ.
     Дарлагч ангид их хаан, ширээ залгах хаан хөвгүүн (бүх монгол орныг
ерөнхийлөн захирч байгаад хаан ширээ залгамжилна), хан хөвгүүд (их хааны
төрсөн, өргөмөл, ач хүүхдүүд), цин ван (Хархорумд төвтэй монгол орныг захирах
эрх бүхий тамга барьсан хүн), гүнж, тавнан (хааны хүргэн), угсаа төрлийн буюу
олон ван (хааны угсааны бусад хүмүүс бөгөөд дотор нь улс хотыг захирсан,
захираагүй гэж хоёр хуваана) зэрэг Чингисийн алтан ургийнхан, зайсан, чэрби,
тайж болон түмт, мянгат, зуутын ноёд, нийтийн дарга, даргач, зунба, гавъяат
жанжид, хишигтэн цэрэг, том лам нар, зайран, удган нар багтаж байлаа.
     Юан гүрний үед монгол овог, аймгийг ван, тавнан, гүнжийн нэрээр харъяалан
нэрлэх болж, том ноёд газар нутгийн ихэнхийг малын хамт тасдан хувааж аваад
хааны захиргаанаас гарч тус тусдаа эрх мэдэл олж авахыг хичээх болсноор
монголын нийгэмд бутралын байдал нэгэнт эхэлсэн ажээ.
      Улс төрийн бутралын үе: XV зууны эхнээс “отог” гэдэг хувь өмч маш
олноор бий болоод XVI зууны тэргүүн хагаст “хошуу” хэмээх нийгмийн шинэ
байгууллага монголчуудын дунд бий болж
эхэлснээр феодалын харъяат иргэн бүгдээрээ
“албат” хэмээн нэрлэгдэх болж нийгмийн
харилцааны хамжлагат ёс бүрэн жигдрэн
гүйцэлджээ. Ийнхүү үйлдвэрлэлийн аргын
хөгжилд зарим нэгэн дэвшил ахиц гарсан боловч
улс төрийн амьдралд харш үзэгдлийг бий болгожээ.
Улс орон биеэ даасан феодалуудын эзэмшилд
хуваагдсанаар хаад ноёдын өрсөлдөөн тэмцлийг
                                                   Зураг 4.5. Цай ууж буй монгол эр
нэмэгдүүлж, энэ нь тухайн орны гадаад байдлыг хэмээх зураг
түгшүүртэй болгож харийн булаан эзлэгчдийн Тайлбар: 1805 он
                                                   Эх сурвалж: https://mongoltoli.mn/
эсрэг явуулах тэмцлийг бэрхтэй болгов.

                                        139
                          Монголын түүх, соёл, ёс заншил

    Монголын нийгмийн үйлдвэрлэх хүчний хөгжилд ахиц гарсан нь тухайн үед
Монголын феодалууд харь орны ард түмнийг дарлан мөлжих явдлаас өөрийн
орны ард түмэн рүү шилжин орсонтой холбоотой. Тэр үед феодалууд өөрийн
аж ахуйгаа хөгжүүлэхэд анхаарлаа хандуулсан ба малчид дайн байлдаан, ав
хомрогоор буюу харь нутагт дарангуй цэргийн үүргийг гүйцэтгэх зэргээр цагаа
өнгөрүүлэхгүй, өөрийн нутаг усандаа хувийн мал аж ахуй дээрээ ажиллах болсон
нь мал маллагааны арга техник нэмэгдэж хөдөлмөрийн үр бүтээл өсөж энэ нь
бүхэлдээ мал аж ахуйд ахиц гарахад хүргэжээ.
    Энэ үед урьдын овог төрлийн ёсыг бүрмөсөн халж, нийгэм-эдийн засгийн
шинэ харилцаанд шилжсээр байв. Хэрэв Монголын их гүрний үед хүн амын
олонх нь улсын иргэн, улсын хамжлага байсан бол отог гарах үеэр тэд хувь
ноёдын харъяат болсон байна. Зарим тохиолдолд ноёдын өмч задран бутарсаар
эцэстээ хувь газар нутаггүй, зөвхөн албат бүхий тайж нар (Чингисийн шууд
угсаа боржигин овгийн том тайж, Хасарын угсааны бага буюу харъяат тайж гэж
хоёр хуваагдаж байв) гэдэг ноёд гарч иржээ. Улмаар янз бүрийн цол (хунтайж,
хошууч, эрдэнэ хөндлөн, цөөхөр, өлзийт, дайчин цогт, илдэн), хэргэмтэн
тушаалтан (ямбатан, гүүш, хонжин, ширээт өрлөг, хөхөгтөн хиа г.м.) шинээр
нэмэгдсэн нь феодалын нийгмийн цэцэглэлтийн нэгэн тодорхой шинж тэмдэг
мөн. Тэр үед лам нарын эрх дарх нэмэгдэж, тэдэнд янз бүрийн хөнгөлөлт үзүүлэх
болсон бөгөөд лам нарын тоо төдий л олон биш бөгөөд их төлөв сүм хийдэд
суудаг учраас тэднийг сүмчин гэж нэрлэж байжээ.
                                   Манжийн эрхшээлийн үе: Нийгмийн
                                   давхрааны дээд хэсэг нь хошууны ноёд,
                                   тайж, том лам нар байв. Хошууны ноёдод
                                   манжийн төрд хэр үнэнч үйлчлэн зүтгэсэн
                                   гавъяаг нь харгалзан ван (чин, жүн), бэйл,
                                   бэйс, гүн (улсад туслагч, улсын түшээ) хэмээх
                                   шаталсан 4 хэргэм олгодог байсан бөгөөд
                                   жил бүр пүнлүү (чин ван 2500 лан мөнгө, 40
                                   зах буюу хуй торго, жүн ванд 1500 лан мөнгө,
                                   20 зах торго, бэйлд 800 лан мөнгө, 13 зах
                                   торго, бэйсэд 500 лан мөнгө, 10 зах торго,
                                   гүнд 200 лан мөнгө, 7 зах торго) олгодог
                                   байв. Хошууны ноёд тухайн хошууны газар
Зураг 4.6. Юндэндорж (?-1827)
Тайлбар: Хүрээний сайдаар хамгийн нутгийг хувиарлах эрхийг эдэлж байснаас
олон жил ажилласан ноён            аль шилдэг сайныг нь сонгон, өөрөө эзэмшин,
Эх сурвалж: https://mongoltoli.mn/ өвөлжөө, хаваржааны нутгийг тусгай тэмдэг
хатган, бусдыг буухыг хориглодог байжээ. Мөн мал сүргээ бусдаар тулган
маллуулдаг, харъяат хамжлага ардуудаас алба татвар авдаг эрхтэй байв.

                                      140
                           Монголын түүх, соёл, ёс заншил

    Том лам нарын давхраанд тамгатай хутагт
нар (Ар монголд Богд Живзундамбаас гадна
тамгатай хутагт 13), хүрээ хийдийн мяндагтан
лам нараас бүрдэж байв. Ноёд өөрсдийн хөвгүүд,
садан төрлөө хутагтаар тодруулж нэр нолоөгөө
нэмэгдүүлэхийг эрмэлзэж байснаас тамгатай
хутагт нарын анхны дүрүүд нь гол төлөв аль
нэгэн том ноёны гэр бүлээс гарчээ. Тэд Халхын
дөрвөн аймгийн мал сүргийн 10 орчим хувийг
эзэмшиж байжээ. XIX зууны эцсээр зөвхөн Ар
монголд 100000 шахам лам нар байснаас дотор
нь мяндагтан (хүрээ хийдийн эрх баригчид) лам
нар, энгийн лам нар (малчин ардаас их төлөв
гаралтай, хүрээ хийдийн мөнгө баялгийг
зарцуулах, хэрэглэх эрхгүй, харъяат хүрээ
хийдийн хар бор ажлыг нугалагсад) гэж хоёр
ялгаж болно.
    Жирийн малчин ардууд нийгмийн дунд Зураг 4.7. Эфү Цэрэн (?-1750)
                                                  Тайлбар: Шалгарсан хошой баатар,
давхаргыг бүрдүүлж тоогоороо бусдаас хамгийн Халхын цэргийн туслах жанжин
олон байв. Харьяаллаар нь хамжлага (ноёд тайж Эх сурвалж: https://mongoltoli.mn/
нарын харъяат ард), сум (Манжийн төрийн албан татвар залгуулагч), шавь
(тамгатай хутагт хувилгаадын харъяат) хэмээн ялгаж байв. Малчин ардууд нь тэр
үеийн Монголын үйлдвэрлэгчид бөгөөд хүн амын дийлэнх олонх нь болж байсан
ч ихэнх нь тарчигхан амь зууж байлаа. Малчин ардууд өөрийн өмч хөрөнгөө
хөвгүүддээ өвлүүлэх нөхцөлд харъяат хошууны тамгын газарт уламжлах ёстой
бол охид нь шууд өв өвлөх эрх нь хязгаарлагдмал, эрд гарахад нь инж маягаар
хөрөнгө өгдөг байхад гал дээр гарсан бутач зээ өв өвлөх эрхтэй байжээ. Ардууд
тогтоосон газар нутагт аж төрж, өөр хошуу, шавийн нутагт шилжин суух эрхгүй
байлаа.
    Нийгмийн доод давхраа нь гэрийн боолчууд (дайны олз, инжинд ирэгсэд,
худалдагдагсад, шагналд олгогдогсод, ялд унагсад) бөгөөд засаг ноёд, тайж нар,
зарим түшмэл, албан хаагчид, лам нар, чинээлэг ардын гэхчлэн хэдэн ялгавартай
байсан ч XIX зууны эцэс болоход гэрийн боолчууд үндсэндээ энгийн ардын
байдалд шилжиж, алба барьдаг хамжлага болон хувирчээ.
    ХХ зууны Монгол: Монгол оронд олон жилээр харийн дарангуйлал хаалттай
нөхцөлд хамжлагат ёсны харилцаа ноёрхож байсан нь нийгмийн харилцааны
шинэчлэлд эрмэлзэх ард олны аж ахуйн санаачилгыг боогдуулан, үйлдвэрлэх
хүчний хөгжлийг чөдөрлөж байсан ч тусгаар тогтнолоо тунхагласан цагаас эхлэн
монголын феодализм олон улсын нөлөөгөөр дотроосоо задрах явц улам

                                       141
                             Монголын түүх, соёл, ёс заншил

                                          хүчтэй болсоор байсан нь Монголын
                                          нийгмийн хөгжлийн цаашдын хандлагыг
                                          тодорхойлж байлаа. Ард олон нийгмийн
                                          хоцрогдсон        харилцаанд        баригдахын
                                          зэрэгцээ гадаадын худалдаачдын мөлжлөгт
                                          нэрвэгдэн, төрийн болон хувь феодал, сүм
                                          хийдийн алба, татварын дараас дор байсан
                                          ч таваар мөнгөний шинэ харилцаанд улам
                                          бүр орж аж ахуйн задралыг түргэтгэжээ.
                                          Аж ахуйтны зарим хэсэг нь мал сүргээ барж
                                          үгүйрч байхад, нөгөө талд нь эдийн засгийн
                                          хүч чадлаараа засаг ноёдоосоо ч давуу баян
                                          чинээлэг хүмүүс төрж, Монголын нийгэмд
                                          нөлөө суурьтай болсоор байжээ.
Зураг 4.8. Жүн ван М.Намсрай
(1876-1924) хатны хамт                         Монголын дотоод зах зээл бүрэлдэх эх
Тайлбар: Төр, нийгмийн нэрт зүтгэлтэн     үүсвэр тавигдаж байсан нөхцөлд монгол
Эх сурвалж: https://mongoltoli.mn/
                                          баячууд ацаг хөлсний ажил хөөцөлдөх, хот
хөдөөгийн хооронд болон хил залгаа орнуудын зах зээл дээр худалдаа наймаа
хийх, мөнгө хүүлэх, зүтгэх хүчний болон саалийн малын хүч, ашиг шимийг
өргөн ашиглах зэргээр аж ахуйнхаа хүч чадлыг улам зузаатгах арга замыг
идэвхтэй эрэлхийлж байлаа. Нөгөө талаас, мал сүргээ барсан малчид хот суурин
газар бараадан ирж, амьдрах нь улам нэмэгдэж, тэдний дотроос үндэсний гар
урчууд, худалдаачид, хөлсний ажилчид, сэхээтнүүд зэрэг хотын борчууд, дундаж
давхрааны хүмүүс төрөн гарсаар байв. Энэхүү дундаж давхрааныхан бол
Монголын эдийн засагт соёолж байсан шинэ хэвшлийн төлөөлөгчид юм.
     Улмаар нийгмийн дэвшилт
үзэлтнүүд төрөн гарснаар
феодалын байгуулал задран
доройтож ирээдүйгүй болсныг
илчлэн, түүнийг халж устгахыг
аядуу       боловч       шулуухан
сурталчилж,              нийгмийн
харанхуй бүдүүлэг байдлыг
халахыг уриалж, нийгмийн
амьдралд        ардчиллын        уур Зураг 4.9. Ялгуун баатар Л.Сумъяа (1874-1935) ах дүү
амьсгал бий болгохын чухлыг нарын хамт (баруун гар талаас хоёр дахь нь)
                                      Тайлбар: Монгол үндэстний эрх чөлөө, тусгаар
тодорхой илэрхийлж байлаа. тогтнолын төлөө тэмцэгч, монгол цэргийн жанжин
Энэ нь аажимдаа үндэсний Эх сурвалж: https://mongoltoli.mn/
ардчилсан хувьсгалын хөрс суурь болж өгсөн юм.

                                          142
                         Монголын түүх, соёл, ёс заншил

     Улмаар 1924 онд хуралдсан анхдугаар их хурлаар улс төр, нийгэм-эдийн
засгийн талаар цаашид тавих гол зарчмуудыг тодорхойлж, анхдугаар Үндсэн
хуулийг батласан явдал нь нийгмийн харилцааны шинэ шатанд дэвшүүлэн
гаргахад чухал алхам болжээ. Ингэснээр Монголын түүхэнд анх удаагаа хаант
ёсыг халж, үндэсний ардчилсан өөрчлөлт, эрх зүйн чухал зарчмууд, улс төрийн
цоо шинэ тогтолцоог хуульчлан баталгаажуулсан юм.
     XX зууны дунд үеэс нийгмийн харилцаанд “хүн бол нийгмийн харилцааны
цогц” гэсэн үзэл баримтлалын үндсэн дээр нэгдсэн төлөвлөгөөгөөр ажилтан
бүрийг ажлаар хангах, хөдөлмөрийн хөлсийг тэгшитгэн хуваарилах, хүн амыг
үнэ төлбөргүй сургах, эмнэлгийн тусламж авах нийтлэг эрхээр хангах, түүнчлэн
амарч сувилуулах, орон сууцаар хангах гэх мэтийн нийгмийн тусламжийг
үзүүлэх зэрэг механизм хэрэгжиж байлаа. Хүн амын боловсролын асуудал
нийгмийн үнэлэмжийн нэгэн чухал зүйл болж 1985 оны байдлаар манай орны
30 хүртэлх насны залуучууд үндсэндээ наймдугаар ангиас дээш боловсролтой
болсон байна.
                                       Энэ үед нийгмийн бүтцийг ангийн
                                       талаас нь авч үзэж ажилчин ангийг
                                       хамгийн тэргүүний хувьсгалч анги
                                       хэмээн бусдаас онцгойлсноор нөхвөр
                                       хүчинд өөрчлөлт (өмнө нь голцуу
                                       малчин     ардын    дундаас     нөхөн
                                       сэлбэгддэг байсан бол бусад анги
                                       бүлгээс    нийгмийн     ямар    нэгэн
                                       институтийг дамжин шууд биш замаар
                                       ажилчин ангийн эгнээнд ордог болоод
Зураг 4.10. Хонь ноослож буй зураг     тогтохгүй барилгын ажилчид, нийгэм-
Тайлбар: “Ноос станцын ажилд өргөнөөр
оролцох тун” зурагт хуудас             ахуйн үйлчилгээний болон хөдөөгийн
Эх сурвалж: https://mongoltoli.mn/     ажилчид гэсэн бүлгүүд үүссэн) гарав.
Нийгмийн социаль бүтцийн нэг гол бүрэлдэхүүн хэсэг болсон хоршоолсон
ардууд нэгдэлжих хөдөлгөөнд хамрагдан нийгмийн ялгаа арилж, тэгшитгэх
хандлага зонхилох боллоо. Малчдын мэргэшил нарийсч, таван хошуу малын
төрлөөр болон нас хүйс, ашиг шим, үүлдэр угсаагаар нь төрөлжүүлэн маллаж,
түүндээ гаршин мэргэжиж байлаа. Хоршоолсон ард ангийн үндсэн цөм болсон
нэгдэлч малчдын сацуу хөдөлмөрийн шинэ хуваарь бий болсонтой уялдан
нэгдэлч-механикжуулагч, нэгдэлч-тариаланчид гэсэн ажил мэргэжлийн шинэ
бүлэглэлүүд 1960-аад оноос үүсэн бүрэлдэв. Монголын нийгэмд үлэмж нөлөө
бүхий давхраа бол сэхээтэн (гол бүрэлдэхүүн хэсэг нь бүх шатны боловсролын
болон эрүүлийг хамгаалах, биеийн тамирын байгууллагад ажиллагсад) байсан ч
нийгмийн бүтцэд онцлог байр суурьтай залуучууд, эмэгтэйчүүдийн бүлэгт

                                     143
                          Монголын түүх, соёл, ёс заншил

анхаарал онцгой хандуулах болжээ. Хүн амын бүтцэд тооны хувьд харьцангуй
цөөн хэсгийг эзлэж байсан ахмад үеийн баатарлаг тэмцлийн уламжлалаар
хөдөлмөрчдийг хүмүүжүүлэх үйл хэргийг зохион байгуулалттай явуулж байсан
юм. Хотжих үйл явц үлэмж идэвхтэй явагдаж байснаас нийгмийн харилцааны
нэг бүрэлдэхүүн хэсэг болж хот, хөдөөгийн харилцаа нь өөрийн гэсэн өвөрмөц
онцлогтой хөгжиж байлаа.
     Хүн ам зүйн хувьд өсөлт харьцангуй өндөр боловч цөөн хүн амтай хэвээр,
хот суурин газарт хүн ам нь төвлөрсөн, хүн амын нягтрал бага, насны бүтэц залуу,
нүүдлийн болон суурин соёл иргэншил хослон хөгжиж байсан билээ. Хүн амын
хүйсний харьцаа харьцангуй тогтвортой буюу эрэгтэйчүүд, эмэгтэйчүүдийн
эзлэх хувь 49.9:50.1 байсан нь хүйсний тэнцвэргүй байдлаас үүдэн гарах сөрөг
үр дагавраас ангид байх нөхцлийг бүрдүүлжээ. Түүний зэрэгцээгээр гэр бүлийг
бэхжүүлэх талаар нам, төрөөс ихээхэн анхаарч, иргэдийнхээ гэрлэлтийг албан
ёсны болгон хуульчилжээ.
     Нийгмийн зүй ёсны ялгарлыг хүлээн зөвшөөрөхгүй ажилчин, малчин, ард,
ядуу гарал, нийгмийн байдлыг эрхэмлэж, хатуу шаталсан зохиомол бүтцийн
хамаарлыг шүтэж байсан нь шударга ёсны боломжийг зохих хэмжээгээр
хязгаарлаж, бусдаар тэжээлгэх, бэлэнчлэх сэтгэлгээг төрүүлж байлаа.
     Ардчилсан нийгэм: Монгол улсын нийгэм, оюун санааны амьдралд гарсан
олон талт өөрчлөлт нь улс төр, эдийн засгийн өөрчлөлтүүдтэй нягт уялдаж,
Монголд шинэ иргэншлийн өөрийн гэсэн өнгө төлөвийг бий болгосон юм.
Иргэдийг нийгмийн анги, бүлгүүдээр ялгаварлан хувааж, өөр өөр бодлого явуулж
байсан хуучин тогтолцоог халж Монгол улсын иргэн бүрд нийгмийн адил тэгш
орчин, улс төр, сэтгэл зүйн уур амьсгал бүрдүүлж өгөх замаар хүн амын нийгмийн
хөгжлийг хангах нь ардчилсан ёсны хөгжлийн тулгуур үзэл санаа байв.
     Нийгэмд ялгарлын үйл явц эрчимжиж, нийгмийн бүтцэд үндсэн өөрчлөлт
гаран бүлгүүдийн харилцан шилжих хөдөлгөөн эрчимжсэнээр урьд нь түгээмэл
байгаагүй үзүүлэлтүүдээр (эд баялаг, орлогын хэмжээ, эрх мэдэл, нэр хүнд, танил
түншийн хүрээ зэрэг) өөр хоорондоо ялгаа бүхий нийгмийн бүлэг давхраа үүсэж
байна. Нийгмийн ялгарлын явцад төрийн болон улс төрийн дээд удирдлага,
засгийн удирдлагын шаталсан давхраа, аж ахуй бизнесийн байгууллага, үйлдвэр,
худалдааны эзэд, үйлдвэр аж ахуйн газрын албан хаагч-мэргэжилтнүүд, өмчийн
бүх хэвшлийн ажилчин, малчин, жижиг үйлдвэрлэгч, хувиараа хөдөлмөр
эрхлэгч, наймаачин, тэтгэлэг, тэтгэвэр авагч, ажилгүйчүүд үүсчээ. Нийгмийн
бүтцэд харьяалалгүй хүмүүс, архаг архичид, тэнүүлчид, биеэ үнэлэгч, гэмт хэрэг,
заль луйврын аргаар амьдрагсдын хэсэг ч бүрэлдсэн юм.




                                      144
                          Монголын түүх, соёл, ёс заншил

   4.2. МОНГОЛЫН ТӨР-НИЙГМИЙН ТОМООХОН ЗҮТГЭЛТНҮҮД

    Төрийн зүтгэлтэн гэдэг нь нийгэм түүхийн үйл явцад онцгой үүрэг
гүйцэтгэсэн, эсвэл гүйцэтгэж байгаа хувь хүн нийгмийн удирдлага зохион
байгуулалтын шаталсан бүтэц дэх өвөрмөц дүр төрх бүхий нийгмийн бүлэг
бөгөөд төрийн зүтгэлтнийг үнэлэхдээ тухайн үеийн нийгмийн оюунлагийн
түвшинд авч үзэх хэрэгтэй. Өөрөөр хэлбэл тухайн үеийн нөхцөл байдлыг үнэлж
авч үзэхгүйгээр өнөөгийн шаардлага, шалгуураар түүхэн зүтгэлтнийг үнэлж
болохгүй. Судлаачдын тэмдэглэснээс үзэхэд, монгол төрийн зүтгэлтний түүхэн
хэв шинжийг дараах байдлаар ангилжээ. Үүнд:
    1. Төр төстэй институт, төр ёс бүрэлдэх явцад үүссэн ноёлох язгууртны
анхдагч хэв шинж: Монгол нутагг төр төстэй институт, улмаар төр үүсэн тогтох
үед аймгуудын холбооны удирдагчдад шадарлан зүтгэж, эр чадал, эрдэм ухаан,
авхаалж самбаа, амьдралын туршлага зэргээрээ товойн гарсан хүмүүс буюу
цэргийн ардчиллынхан төрийн удирдлага, төрийн албаны анхны эх үүсвэрийг
тавьж, үйл ажиллагааныхаа явцад төрийн түшмэл ёсны шинж, дэг журам, хэм
хэмжээг алхам алхмаар бүрдүүлжээ. Эртний улсуудын үед хаант төрийн түшмэл
маягийн хэв шинж зарим талаар бүрэлдэж эхэлсэн боловч төгс бус, төлөвшлийн
шатандаа байв. Харин YI-XII зууны монголын ханлиг, аймгуудад төрийн байнгын
алба гэхээр зүйл байгаагүй бөгөөд зөвхөн талын язгууртнууд эрх ямба, сүр хүч,
суу залиараа бусдыг эрхшээлдээ оруулан захирч байлаа. Эртний улсуудад төрийн
түшээ нарын дээд хэсэгт (элит) угсаа залгамжлах ёс тогтож, гол төлөв ахмад нь
залуугаа төр ёсонд дагалдуулан сургах маягаар төрийн хэрэгт зүтгэгсдийг бэлтгэж
байжээ. Тэдний дотроос онц гарамгай нь төрийн тулхтай зүтгэлтний зиндаанд
хүрч төлөвшин, Монголын түүхэнд балрашгүй ул мөрөө үлдээсэн бүлгээ. Ноёлох
язгууртны анхдагч хэв шинжийг бүрдүүлсэн төрийн түшээ нарын дотроос
Хүннүгийн Модун шаньюй, Хамаг Монголын Хабул хан, Их эзэн Чингис хаан
зэргийг онцлон дурьдаж болох юм.
    2. Хаант төрийн түшмэл маягийн хэв шинж: Энэ хэв шинж нь Их
Монгол улс, улмаар эзэнт гүрний үед бүрэн хэлбэржин тогтож, 1921 оны
үндэсний ардчилсан хувьсгал хүртэл үргэлжилсэн хэмээн хэлж болно. Эл
үеийн төрийн зүтгэлтнүүд бүхэлдээ хаант төрийн түшмэл маягийн хэв
шинжид хамаарах боловч, хаан төрийн сүр хүч, бусдын эрхшээлд бүрэн болон
хагас орсон зэргээс болж, өөр өөрийн өвөрмөц төрхийг бүрдүүлж байв. а/
Их Монгол улс болон эзэнт гүрний үед хаан ор залгасан хүмүүсээс гадна
Зүчи, Цагаадай, Бат, Шихихутуг, Мухулай, Зэв, Чингай чинсан, Елюй-Чуцай
зэрэг олон арван зүтгэлтнийг нэрлэж болно. б/ Улс төрийн бутралын үеийн
төрийн зүтгэлтнүүдийн их зонхи нь бие даах, толгой өндийлгөхийг санаархан,
улс төрийн тодорхой бүлэглэл бүрдүүлэхийг эрмэлзэх болсон нь улс орны

                                      145
                         Монголын түүх, соёл, ёс заншил

аюулгүй байдал, үндэсний эв нэгдэлд таагүй нөлөө үзүүлжээ. Гэхдээ Монголын
Их хаадын дотроос Батмөнх даян хаан, Түмэн засагт хаан, Зүүн гарын хан
ширээнд суусан хүмүүсээс Эрдэнэбаатар хунтайж, Галдан бошгот, төрийн
зүтгэлтнүүдийн дотроос Мандухай сэцэн хатан, Алтан хан, Хутагтай
сэцэн хун тайж, Абтай сайн хан, Түшээт хан Гомбодорж, Сэцэн хан
Шолой, Өндөр гэгээн Занабазар зэрэг монголын түүхэнд гүн ул мөрөө
үлдээсэн хүмүүс төрж гарсан юм. в/ Манж нар ноёрхсон эхний үед харийн
эрхшээлээс гарахын төлөө тэмцэж байсан Ойрадын Амарсанаа, Хотгойдын
Чингүнжав нар болон Манжийн эрхшээлийн үед харийн эзэн хаант төрийн
албанд зүтгэж байсан боловч, язгуур Монголоо гэсэн нэгэн үзүүрт сэтгэлээр
улс төр, эдийн засгийн аливаа асуудалд хандаж, эевэргүү зөөлөн, ухаалаг
аргаар үндэс угсаагаа хадгалахыг оролдож байсан түшмэд, зүтгэлтнүүдийг
багтааж байна. г/ XIX зууны эцэс XX зууны эх болоход Манжийн төрийн
алба залгуулж байсан дэвшилтэт үзэлтэй монгол ноёд язгууртнуудын дүр төрх
нийгэм, улс төрийн төлөвшилтөд талын язгууртны зоримог дайчин байдал, хаан
төрийн түшмэл ёсны эрхэмсэг шинж хослон илэрч, тэд улс үндэснийхээ тустаар
тогтнол, бүрэн эрхт байдлын төлөө тэмцэж байсан Чин ван М.Ханддорж, Да лам
Г.Цэрэнчимэд, Богд Жибзундамба хутагт, Түшээ гүн Г.Чагдаржав, Сайн ноён
хан Т.Намнансүрэн зэрэг зүтгэлтнүүд юм. Энэ үеийн төрийн зүтгэлтнүүдийн
гол нийтлэг шинж нь улс, үндэснийхээ эрх ашгийг урьтал болгон, эл үйл
хэргийн төлөө болохоосоо болохгүйд нь хүртэл арга, ухаан сийлж байсан явдал
юм. 1911 оны үндэсний хувьсгалын үр дүнд Олноо өргөгдсөн Монгол улсыг
тунхагласнаар төрийн албан тушаалтнуудыг томилох, дэвшүүлэх, бууруулах
шалгуурыг нарийвчлан тогтоосон байна.
    3. Хувьсгалт ардчилсан болон социалист маягийн хэв шинж: Ийм
шинж бүхий төрийн зүтгэлтнүүд 1921 оны хувьсгалын цаашдын өрнөлтийн
явцад хийсэн үндэсний ардчилсан болон хувьсгалт ардчилсан өөрчлөлт, улмаар
социалист бүтээн байгуулалтын жилүүдэд бүрэлдэн төлөвшжээ. Нийтлэг
дүр төрх нь жолоодогч, удирдагч шинжтэй, нийгмийн дүр төрх, улс төр, ёс
суртахууны байдал нь нэлээд зөрчилтэй боловч, хэмжээгүй эрхт хаант ёсны
үеийн сонгодог жолоодогч маягаас арай зөөлөрч, зарим тохиолдолд орчин
үеийн лидерийн шинжийг ямар нэг хэмжээгээр агуулж байжээ. Дотор нь
а) Шилжилтийн маягийн заримдаг хэв шинж: (1921-1952) Энэ үед нэг талаас,
үндэсний ардчилсан үзэл, уламжлалт түшмэл ёсыг социалист үзэл санааны
зарим дэвшилтэт үр хөврөл, арга барилтай хослох гэсэн зүтгэлтнүүд, нөгөө
талаас Коминтерн, большевикуудын нөлөө, шахалтаар хэт туйлширсан
коммунист байр сууринд хальтарсан зүтгэлтнүүд мөр зэрэгцэн ажиллаж
байв. б) Авторитари маягийн хэв шинж: (1952-1990) Монголын нийгмийн
амьдралд ардчилсан уур амьсгал нэвтэрч эхэлсэн ч Намын Төв Хорооны хэд

                                     146
                           Монголын түүх, соёл, ёс заншил

хэдэн бүгд хурлаар “үндсэрхэг, үгүйсгэх үзэлтэн”, “намын эсрэг бүлгийнхэн”
хэмээн нухчин дарсанаар Монгол оронд ганцаар захирах хүнд сурталт дэглэм
баттай тогтож, намын нэр хүндэд дулдуйдсан удирдагчаа нягт тойрон хүрээлж,
сталинчлагдсан социализмын үзэлд итгэн биширсэн төрийн зүтгэлтний өвөрмөц
шинж бүрэлдсэн юм. Гол төлөөлөгчид нь Ю.Цэдэнбал, түүний тэргүүлсэн
МАХН-ын Төв Хорооны Улс төрийн Товчооны гишүүд байлаа.
    4. Ардчилсан маягийн хэв шинж: Ийм маягийн зүтгэлтний хэв шинж
бүрэлдэх үйл явц 1990-ээд оноос эхэлж, үндэсний уламжлал, социализмын
үед бүрэлдсэн зарим дэвшилтэт чанар, эдүгээгийн олон улсын жишиг бүхий
ардчилсан шинжүүд сүлжилдэн төлөвшиж байна. Насны хувьд харьцангуй
залуу, амьдралын туршлага багатай, аль нэг тодорхой улс төрийн нам, хүчнийг
төлөөлж өндөр албан тушаалд дэвшин гарч, дэлхийн аль нэг хүчирхэг гүрний
хөгжлийн чиг хандлагыг илүү баримтлах, бодлого, үйл ажиллагаандаа тусгаж
байна. Тэдний тоонд Монголын ардчилсан хөдөлгөөнийг үндэслэгч С.Зориг,
П.Очирбат, Н.Багабанди, Н.Энхбаяр, Ц.Элбэгдорж нарын зэрэг улс төрийн бусад
зүтгэлтнүүдийг оруулж болно.
    Хөгжлийн янз бүрийн шатанд монголчууд аливаа хүнийг төрийн албанд
зүтгүүлж, улмаар томоохон албанд дэвшүүлэн, улс төрийн зүтгэлтний
зиндаанд өргөмжлөхдөө төв эрхэмсэг (явцуу утгаараа дотоод ертөнцөө бусдад
илэрхийлэх гадаад илрэл, өргөн утгаараа цогц мэдлэг, чадвар, ааль авир нь
нийгэм олон түмэнд ээлтэй тусах тусац, улс төрийн бодлогын давхар оньсыг
улс үндэстнийхээ эрх ашигт эерэгээр тайлах чадвар) шинжийг нэг гол шалгуур
болгож иржээ. Төв эрхэмсэг байдалд хүрэхийн тулд төрийн хөгжил, өрнөлтийг
урьдчилан харах чадвар, улс үндэснийхээ эрх ашгийн төлөө зориг үл алдрах,
өөрийгөө золиослох чанар, өөрийн биеийг ухаарахуйн шинж, чигч шударга
байдал, буурь суурь, ноён нуруу зэрэг чанаруудыг эзэмших ёстой.
    Монголын түүхэнд тодрон гарсан төрийн зүтгэлтнүүдийг дээр хэв шинжээр
нь ангилсан бол бид түүхэн цаг хугацаагаар нь дөрвөн томоохон үечлэлээр
тоймлон өгүүлье.
    Модун шаньюй болон эртний
үеийн төрийн зүтгэлтнүүд: Модун
шаньюй бол (НТӨ 234-174) нүүдэлчин
аймгуудын холбоог НТӨ 209 онд
анхны төрт улс болгон эмхлэн
бүрдүүлсэн түүхт хүн юм. Төв болон
Дорнод Азийн түүхэнд анхны төр
улсыг эмхлэн байгуулсан нь 300 орчим Зураг 4.11. Морины тоног хэрэгслийн чимэглэл
                                       Тайлбар: Хүннүгийн язгууртны булшнаас
жил Хүннүг их гүрний зиндаанд хүртэл олдсон (Монголбанкны Эрдэнэсийн сан)
оршин тогтноход хүргэсэн юм. Тэрээр Эх сурвалж: https://www.mongolbank.mn/

                                       147
                          Монголын түүх, соёл, ёс заншил

“Газар бол улсын үндэс” гэсэн хатуу зарчмыг монголын төр ёсны сэтгэлгээнд
оруулсан бөгөөд улсаа баруун зүүн, төв хэмээн гурван хэсэгт хуваагаад цэрэг,
иргэний аравтын зохион байгуулалтанд оруулав. Аян дайн хийж Иншань, Ордос,
Шар мөрний үржил шимт Бор тохойг эрхшээлдээ оруулж, Хятадын Хан улстай
эн тэнцүү харилцах оргил үед хүргэсэн юм. Улсын эзэн бол дээд тэнгэрээс заяат
тэнгэрийн хөвүүн гэх үзэл хүчтэй болж Монголчуудын төр, хаанаа дээдлэх үзэл
энэ үеэс төлөвшин тогтож, сурвалжтаны үе улирах эрх мэдлийг бэхжүүлжээ.
Түүний дараа Ëàоøàí øàíüþé, Ã¿í÷èí øàíüþé нар тус үзэл санааг үргэлжлүүлж,
ºðíºä õèëèéíõýý àþóëã¿é áàéäëûã íàéäâàðòàé õàíãàõын хамт гадаад õóäàëäààã
өргөжүүлэх àðãà õýìæýý àâ÷ýý. È÷èñèý øàíüþéн үеэс Модуны угсаа залгамжлал
түүний авга талд шилжиж ¯âýé, ¯øèë¿ нар залган хаан суугаад дахин угсаа
залгамжлагч балчраас шалтгаалан авга Ãèéëèõ¿¿, түүний дүү Ç¿¿ä¿õ¿¿, Õ¿ëýã¿
(õààí÷ëàëûíõàà ñ¿¿ëèéí æèë¿¿äýä ýíõèéã ñàõèõàä ÷èãëýãäñýí ¿ëýìæ óõààëàã,
óÿí õàòàí áîäëîãî áàðèìòëàí ÿâóóëæ áàéâ), Õóíäàé, Õºõë¿ä, Óÿíг¿é (áàðóóí
ñýöýí íî¸í байгаад хуйвалдаанаар өргөмжлөгдсөн), Èõý-Óñóí, Õ¿ò¿¿ñ, Áóæóðàé,
¯æ¿ë¿, Õÿí, Õóäóðøè, Áóíóä нар хаан ширээг ээлж дараалан, заримдаа зэрэгцэн
сууж байсан боловч Монголын төрийн түүхэнд дорвитой тэмдэглэхүйц шинэчлэл
хийж чадаагүй юм. Дээрхээс үзэхэд, Хүннүгийн шаньюйг үе улиран залгамжлах
ёс зарим тохиолдолд зөрчигдөх явдал гарч байсан (НТӨ 58 он хүртэл 14 шаньюйн
найм нь хүү нь эцгийгээ, гурван дүү нь ахыгаа, бусад нь өөр байдлаар хаан ширээ
залгамжилсан) байна. Модуныг залгамжилсан шаньюй нарын үеэс Лаошан гэх
мэт давхар цол хэрэглэж байсан нь Хүннүд төрт ёс батжиж, хууль цааз
төгөлдөржин гүнзгийрч байсны гэрч мөн.
     Сяньби улсын үндэслэгч Таньшихуайг нас барснаар Холянь, Күйтү,
Бүдүгынь нар хаанчилсан бол Жужан буюу Нирун улсын үед Шэлүнь (402-410
он. Жарун буюу Шулугун гэж монголчлон нэрлэдэг) хааны үед цэцэглэн хөгжөөд
Датан (414-429 он) хааны үед хамгийн их хүчирхэгжсэн бөгөөд Нируны хаадаас
хамгийн олон жил хаан ширээнд суусан хүн бол Анахуай (522-552 он) хаан
билээ. Оршин тогтносон 200 орчим жилийн хугацаанд нийтдээ 23 хаан суусан
аж. Хаан ширээг үе улиран залгамжилдаг, хаан эцгийн орыг гол төлөв хүү нь
залгадаг тогтсон ёстой байв. Гэхдээ зарим үед үе залгамжлах ёс алдагдах явдал
гардаг, үүний улмаас язгууртнуудын дунд зөрчил дайсагнал үүсдэг байжээ.
Нирун улсын төрийн үйл хэргийг явуулахад захиргаа цэргийн эрэмбэ дараалсан
зэрэг дэв бүхий олон түшмэл ажиллаж, бас их хуралдай, түшмэдийн зөвлөлдөөн
болж, төрийн дотоод, гадаад хэргийг шийдвэрлэдэг байжээ. Төрийн алба ажлыг
хэрэгжүүлэхийн төлөө хүчин зүтгэл, эрхэлсэн ажил үйлсийн чухал байдлаар нь
цол хэргэм олгодог байв.
     Түрүү Түрэг улсыг Буман тэргүүлж байгуулсан бөгөөд Түрэгийн нөлөө
бүхий язгууртан Күтүлүг, түүний зөвлөх Тоньюкук нарын толгойлсон бослого

                                      148
                           Монголын түүх, соёл, ёс заншил

                                                амжилтанд хүрч “Элтэрэс” буюу
                                                “улсыг хураагч” цолтойгоор хаан
                                                сууж Түрэг улс дахин сэргэн мандсан
                                                байна. Улмаар төрийг Можо,
                                                Могилян буюу Билгэ зэрэг хаад
                                                барьж, улс орноо шинэчлэн засаг
                                                захиргааны систем, цэрэг армиа
                                                улам боловсронгуй болгосон ч удаан
Зураг 4.12. Эртний Түрэгийн үеийн дурсгал       оршин тогтнож чадсангүй.
Тайлбар: Дадгын хүн чулуу
Эх сурвалж: https://mongoltoli.mn/
                                                    Уйгарууд зонхилогч Пэйлог
                                                “Куль Билгэ” хэмээх цолтой хаан
болгон өргөмжилж, нас барсны дараа түүний хүү Моюнчур (747-759) тэнгэрээс
заяат төр засагч хаан хэмээн алдаршаад улсаа хүчирхэгийн туйлд хүргэж байжээ.
Идигань (759-779), Дуньмохэ (779-789) нарын дараагаас хаан ширээний төлөө
тэмцэл өрнөсөн нь харийн довтолгоонтой хавсран Уйгур улс мөхсөн байна.
Улмаар Киданы анхны хаан Амбагянь (917-?), хар Хятан улсыг байгуулсан Елюй
Даш (1131-1143) нарын зэрэг хаадууд тодрон гарсан юм.
     Хамаг Монголын хан Хабул (1084-?) нь язгуурын монголчуудын төр ёсыг
дахин сэргээсэн нь Төв Азийн улс төрийн амьдралд чухал үйл явдал болж,
цаашдаа Хамаг Монголыг тойрон бусад аймаг, ханлигууд нэгдэх эх суурийг тавьж
өгсөнөөр барахгүй дэлхийн түүхэнд алдраа дуурсгасан дараах үеийнхээ төрийн
зүтгэлтнүүдийг тодрон гарах уг үндсийг бүрэлдүүлсэн юм.
                                      Их Монгол улс, Монголын эзэнт гүрний үе:
                                      Их эзэн Чингис (Тэмүжин) хаан бол Монгол
                                      улсыг нэгтгэн нэгэн захиргаанд оруулж, тухайн
                                      үеийн язгууртан ноёдын тархай бутархай
                                      байдал эрх мэдлийн төлөөх тэмцлийг таслан
                                      зогсоож чадсан Монгол төрийн үлэмж гарамгай
                                      цэцэн билэгт түүхэн зүтгэлтэн юм. Тэрээр олон
                                      жил тархай бутархай байсан Монголын аймаг,
                                      ханлигуудыг нэгтгэхдээ овог аймгаараа
                                      амьдрах хуучин ёсыг халж эзэн харьяатын ёсыг
                                      тогтоосон шинэтгэл хийгээд төрийн өндөр
Зураг 4.13. Эзэн Чингис хаан          албанд зөвхөн өөрийн удам угсаанаас бус
(1162-1227)
Тайлбар: Их монгол улсыг              эрэмгий чадал, билиг оюун, үнэнч шударгыг
байгуулагч, Монголын эзэнт гүрнийг    шалгуур болгосон билээ. Монголын тулгар
үндэслэгч, хүн төрөлхтөний II мянган
                                      төрийг үндэслэн байгуулаад тухайн үеийн
жилийн түүхэн хүн
Эх сурвалж: https://mongoltoli.mn/    ардчилсан     тогтолцоо    (“Их    Хуралдай”,
                                      “Сэцдийн зөвлөл”)-ны хэлбэрийг анхааран

                                       149
                         Монголын түүх, соёл, ёс заншил

дэмжихээр барахгүй төрийн албан ёсны хууль (“Их засаг”)-ийг батлан,
хэрэгжүүлсэнээр Монголд төдийгүй, их гүрний хэмжээнд үйлчилж байсан нь
олон улсад Монголын их амар амгалан (Pax Mongolica)-гийн үеийг тогтооход
чухал үүрэг гүйцэтгэсэн.
    Тэрээр “Газар бол улсын үндэс” гэсэн Хүннүгийн үеэс уламжилсан
зарчмыг хатуу баримталж байсан ч зөвхөн газар нутгаа өргөтгөхийн тулд аян
дайн хийгээгүй, харин Чингис хааны гадагш хийсэн аян дайны олонх нь гадаад
шалтгаан (Зүрчидийн Алтан улсаас Монголчуудын хаад язгууртнуудыг хороож
байсны өш хонзонг авах, Хорезм буюу Сартуул улсаас олон улсын харилцааны
хэм хэмжээг эвдсэний нь хариуцлага тооцох г.м)-тай байлаа. Их Монгол
улсыг төрийн бичигтэй болгосноор хойшдын Монголчуудын хэл бичиг, утга
зохиолын нэгдсэн хэлбэрийг бүрэлдүүлэхэд томоохон түлхэц үзүүлсэн. Чингис
хаан тусгаар тогтнол, хил хязгаараа бэхжүүлээд зогсоогүй Монгол туургатныг
дэлхий дахины тавцанд нэгэнт гаргасан юм. Гэвч дэлхийн түүхийн томоохон
үйл явдал бүр өө сэвгүй байдаггүйн нэгэн адил Монголчуудын гадагш хийсэн
аян дайнд олон хүний амь нас өртөж, хот суурин сүйдэж байсан юм. Чингис
хааныг дэлхийн олон эрдэмтэд түүний үйл хэрэг дэлхийн улс төр, эдийн
засгийн хөгжилд үнэтэй хувь нэмэр оруулсан хэмээн хүлээн зөвшөөрдөг.
Тухайлбал, Америкийн түүхч Жак Уэтерфорд өнөөгийн ертөнцийг үндэслэгч
хэмээн дүгнэсэн бол “Нью Йорк таймс” сониноос хүн төрөлхтөний хоёр дахь
мянганы суут хүнээс тодруулж байсан юм.
    Өгэдэй (1185-1241) хаанд өргөмжлөгдмөгцөө Монголын түүхэнд анх удаа
төрийн шийдвэрээр гэмт хэрэгтэнд олноор нь өршөөл үзүүлсэн (цаашид монгол
төрийн практикт хэрэгжсэн) бөгөөд төрийн удирдлагын тогтолцоонд зарим
өөрчлөлт (төрийн бодлого тодорхойлох, хууль цаазны төсөл боловсруулах зэрэг
үүрэг бүхий Дотоод бичгийн яам) оруулан, төрийн дээд байгууллага болох
Их хуралдайг хуралдуулах дүрэм журмыг шинэчилж, гүйцэтгэх засаглалын
зохион байгуулалтыг (1231 оноос цэрэг иргэний нэгдсэн нэгдмэл захиргааг бие
даалгасан) өөрчилж, эдийн засгийн салбарт шинэчлэлүүд (татварын дүрмийг
цэгцлэх, өртөө улаа байгуулах, худаг гаргаж, бэлчээр усжуулах г.м) хийхийн
хамт улс орныхоо нутаг дэвсгэрийг өргөтгөсөн томоохон зүтгэлтэн төдийгүй
өөрөө өөрийгөө үнэлэн цэгнэж хойч үедээ асар их сургамж үлдээсэн гавьяатай
билээ.
    Гүюг (1206-1248) хаан хууль дүрмийг чангатгаж, хүн амын тооллого
явуулан, алба татварыг журамлаж, төрийн хатуу ёс баримтласан хаан байсан
бол Мөнх (1208-1259) хаан хямрал самууныг дарж, улс орноо төвшитгөөд
өмнөд хятадын Сүн улсын дийлэнхийг байлдан дагуулсан билээ.
    Хубилай нь (1215-1294) анх удаа Хятадыг нэгтгэн захирсан Монгол хаан
бөгөөд олон үндэстний нэгдмэл эзэнт гүрнийг одоогийн Хятадад төвлөрүүлэн

                                     150
                         Монголын түүх, соёл, ёс заншил

захирч,    их   эзэнт    гүрнийг     өргөтгөн
төвхнүүлэхдээ      нүүдэлчин,      суурьшмал
иргэдийг      зохицуулах,       Монголчуудыг
суурьшмал соёлд уусахаас хамгаалж чадсан
төдийгүй ерөөсөө үндэс угсаа үл харгалзсан,
ертөнц дахины шинжтэй бодлогыг явуулахыг
хичээснээрээ зөвхөн Монголын төдийгүй
бүс нутаг, олон улсын тавцнаа үнэлэгдэхүйц
төрийн зүтгэлтэн байлаа.
    Тогоонтөмөр (1320-1370) хааны үе
хүртэл ээлж дараалан төр захирсан хаад Зураг 4.14. Хубилай хаан (1215-1294)
                                               Тайлбар: Их Юан улсын үндэслэн
төрийн бодлогод ул суурьтай шинэчлэлт байгуулагч, гарамгай улс төрийн
хийж, улс орныхоо хямралын үйл явцыг зүтгэлтэн
таслан зогсоож чадаагүй боловч Тогоонтөмөр Эх сурвалж: https://mongoltoli.mn/
хаан уугуул Монгол нутагтаа эргэн ирэх шийдвэр гаргасан нь монголчуудын
цаашдын хувь заяанд эерэг нөлөө үзүүлсэн мэргэн бодлого хэмээн үзэхээс
гадна төрөлх нутгаа хамгаалан, харийн түрэмгийллийг тууштай эсэргүүцэж
төрийн гал голомтоо хадгалж үлдсэн нь түүний гавьяа билээ.
    Улс төрийн бутрал ба Манжийн ноёрхлын үеийн төрийн зүтгэлтнүүд:
Энэ үед хамаарах маш олон хаад, ноёд түшмэд бий боловч тэдгээрийг
төлөөлүүлэн цөөн хэдэн зүтгэлтнийг дурьдая. Төрийн томоохон зүтгэлтэн
эмэгтэй Мандухай сэцэн хатан нь хааны удмын долоон настай Батмөнхийг
(1472-1517) дэмжин Монголын хаан ширээнд суулгаж, хувийн эрх ашгаа
огоорон, монгол төрийн төлөө зүтгэж, бүх Монголын эв нэгдлийг хангах
хэрэгт томоохон үүрэг гүйцэтгэснийг даян хаан тууштай үргэлжлүүлж улс
орны тархай бутархай байдлыг таслан зогсоож бүх монголыг 40 орчим жил
нэгтгэн захирч, төрийн тулхтай зүтгэлтэн болохоо харуулжээ. Түүнийг
залгамжлагчдаас Түмэн (1558-1593) хууль цааз, гэрээ хэлэлцээрийн
хүчээр 30 гаруй жил төрийн нэгдмэл байдлыг тогтоож чаджээ. Лигдэн
хутагт хаан (1592-1634) бол Чингисийн ургийн сүүлчийн хаан бөгөөд Хятадын
Мин улсын зүг удаа дараа уулгалан довтолж, татвар авах зэргээр сүр хүч
багагүй байсан ч нэгэнт эрчээ авсан дотоодын бутралыг намжаах, монголчуудыг
нэгтгэхийн төлөөх тэмцэл нь амжилт олоогүй билээ. Тэрээр Монголын тусгаар
тогтнолыг хамгаалан Манжийн түрэмгийллийн эсрэг тууштай тэмцсэн төр,
цэргийн нэрт зүтгэлтэн юм.
    Улмаар Ойрадын Эрдэнэбаатар хунтайж (?-1653), Түшээт хан Гомбодорж
(1594-1655), Сэцэн хан Шолой (1577-1652) зэрэг төрийн зүтгэлтэн томоохон
ноёдын ухаалаг бодлогын үр дүнд бүх Монголын үндэсний эв нэгдлийг
нэгдсэн хууль цааз болон шашин суртахуунаар нэгтгэхийг зорьсон

                                     151
                         Монголын түүх, соёл, ёс заншил

                                    боловч     нийгэм-түүхийн      нөхцөл
                                    байдлаас шалтгаалан төдий л амжилтанд
                                    хүрсэнгүй. Гэвч тэд бол дипломат аргаар
                                    хүчирхэгжсэн Манж нарыг ая эвээр
                                    барьж тогтоох бодлого явуулж байсан
                                    аядуу зөөлөн бодлого бүхий төрийн
                                    хашир зүтгэлтнүүд байжээ.
                                        Галдан бошгот хаан (1644-1697)
                                    Зүүнгарын хаант улсыг байгуулаад
                                    (1676)   бүх    Монголын      нэгдлийг
                                    зэвсгийн хүчээр бий болгохоор зорьсон
                                    нь амжилт олсонгүй боловч Монгол
                                    төдийгүй, Төв Азийн улс төр, соёлын
                                    түүхэнд хувь нэмрээ оруулж, өөрийн
Зураг 4.15. Мандухай сэцэн хатанд   гүнзгий ул мөрөө үлдээсэн түүхэн
(1448-1510) зориулсан хөшөө         зүтгэлтний нэг байсан юм.
Тайлбар: Хөгнө-Тарнын байгалийн         Өндөр гэгээн Занабазар (1635-
цогцолбор газар (Булган. Рашаант)
Эх сурвалж: https://mongoltoli.mn/  1723) шашин ном, урлаг соёлын
                                    (буддын шашны шарын урсгалыг
дэлгэрүүлэхэд ихээхэн хувь нэмэр оруулж, урлагийн давтагдашгүй
бүтээлүүдийг туурвин, Монгол зургийн дэг сургуулийг үндэслэсэн) төдийгүй,
улс төрийн бодлогын хувьд шашны сургаалаар Монголчуудын үзэл санааг
нэгдмэл байлгахад багагүй үүрэг гүйцэтгэсэн зүтгэлтэн байлаа.
     ХХ-XXI зууны төр-нийгмийн зүтгэлтнүүд: Хоёр зуу гаруй жилийн
Манжийн эрхшээлээс тусгаар тогтнолоо сэргээн тунхаглах боломж нээгдсэн
эгзэгтэй цаг үед ар Монгол дахь шашны нэр нөлөөгөөрөө Монголын тусгаар
тогтнолыг сэргээн тунхаглахад чухал хувь нэмэр үзүүлсэн хүн бол VIII Богд
Жибзундамба хутагт (1869-1924) юм. XIX-XX зууны заагаар Манж Чин улсын
шинэ засгийн бодлогыг эсэргүүцсэн бослого хөдөлгөөн, эсэргүүцэл олон гарах
болсон үед Богд гэгээн дэвшилтэт үзэлтэй төрийн зүтгэлтнүүдийн зорилгыг
ухварлан мэдэж, дэмжиж байжээ. Тэрээр нийт монголчуудыг шашны тугийн дор
нэгтгэж, үндэсний үзлийг дэвэргэх замаар тусгаар тогтнолын төлөөх тэмцэлд
босгохыг эрмэлзэгчдийн нэг байсан бөгөөд 1911 оны 12 сарын 29-ний өдөр
Монгол улсын хэмжээгүй эрхт эзэн хаанаар, 1921 оны 7 сарын 11-нд хэмжээт
эрхт хаанаар тус тус өргөмжлөгдсөн нь Монголын түүхэнд дэх XYII зуунаас
хойших төдийгүй Монгол бус (Төвөд) цорын ганц хаан байлаа. Богд хаан
үндэсний ардчилсан хувьсгалыг бүрэн дүүрэн талархан угтаагүй ч улс орны
тусгаар тогтнолоо сэргээх явдлыг дэмжиж байсан ба Монгол үндэстний шашны


                                     152
                              Монголын түүх, соёл, ёс заншил

дээд шүтээн байснаа шашин, төрийн удирдагч
болж монголчуудыг оюун санааны хувьд
нэгтгэх үүргийг өөртөө хүлээсэн ХХ зууны
монголын улс төрийн зүтгэлтэн юм. Мөн улс
үндсээ чөлөөлөх үйл хэрэг, монгол төрийн
бодлого, үйл ажиллагаанд дайчин зоримог
байдал, сэтгэлийн хат, ухаалаг чанараараа
томоохон нөлөө үзүүлсэн нэг томоохон
зүтгэлтэн бол чин ван Ханддорж (1869-1915)
байж тулгар төр байгуулахад онцгой хүчин
зүчин зүтгэсэн тул олноо өргөгдсөн Монгол
улсын Гадаад хэргийг эрхлэн шийтгэгч яамны
тэргүүн сайдын тушаалд тохоон томилжээ. Да
лам Цэрэнчимэд (1869-1914) нь дотоод,
гадаадад хамгийн их анхаарал татаж эерэг,
сөрөг үнэлгээнд олонтаа өртөж байсан чигч Зураг 4.16. Агваанлувсанчойжиням-
шударга, хурц сэргэлэн төрийн зүтгэлтэн данзанванчүг
                                                          Тайлбар: Шашин төрийг хослон
байсан учраас Дотоод хэргийг эрхлэн баригч наран гэрэлт Богд хаан
шийтгэгч яамны тэргүүн сайдаар ажиллаж Эх сурвалж: https://mongoltoli.mn/
байлаа. Г.Чагдаржав (1870-1915) бол мөн л 1911 оны үндэсний эрх чөлөөний
удирдагчдын нэг бөгөөд Халхын хүрээний бүгд хэргийг түр ерөнхийлөн
шийтгэх газар, Сангийн хэргийг бүгд эрхлэн шийтгэгч яамны тэргүүн сайдаар
ажиллаж байсан байна.
                                                           Үндэсний ардчилсан хувьсгал
                                                           ялсанаар Монголын төрд Д.
                                                           Бодоо (1885-1922), С.Данзан
                                                           (1885-1924),     жанжин       Д.
                                                           Сүхбаатар          (1893-1923)
                                                           нарын зэрэг зүтгэлтнүүд
                                                           тодрон гарч хэмжээт цаазат
                                                           хаант засгийг дэлгэрүүлэн
Зураг 4.17. Зүүн гар талаас П.В.Всесвятский, Хатан баатар
                                                           хөгжүүлэх, эсвэл түүнийг
Магсаржав, Э.Ринчино, Б.Цэрэндорж, А.Амар, Нацов
Тайлбар: Үндсэн хууль боловсруулах комиссын гишүүд. зөвхөн            нийгмийн         шинэ
(1924 он)                                                  байгуулалд шилжих завсрын
Эх сурвалж: https://mongoltoli.mn/
                                                           шат гэж үзэж байсан нь
тухайн цаг үеийн улс төрийн байдалтай зарим талаар зөрчилдөж,
хувьсгалын үйл хэргийг төвхнүүлж амжилгүй насан эцэслэцгээжээ.
Улмаар “хичээнгүй сайд” хэмээн алдаршсан Б.Цэрэндорж (1868-1928), А.
Амар (1886-1941), Ц.Жигжиджав (1894-1933), П.Гэндэн (1895-1937) нарын

                                           153
                           Монголын түүх, соёл, ёс заншил

нягт бодлогот, номч мэргэн, тулхтай зүтгэлтэн, эр зоригтой ерөнхий сайдууд
Монголын төрийг толгойлж байсан ч улс орноо биеэ даасан хөгжлийн замд
эргэлт буцалтгүйгээр хөтөлж хараахан чадаагүй билээ. Х.Чойбалсан (1895-1952)
бол нийгэм, түүхийн зайлшгүй шаардлагаар ЗХУ-ын (тухайн үеийн нэрээр)
бодлогыг Монголд хүчлэн хэрэгжүүлсэн төрийн тэргүүлэх зүтгэлтний нэг бөгөөд
ХХ зууны Монголын түүхэнд эерэг (тусгаар тогтнолын бэхжилт), сөрөг (улс
төрийн хэлмэгдүүлэлт, нэг хүнийг тахин шүтэх явдал г.м) үр дагаврын аль алийг
авчирсан юм. Ю.Цэдэнбал (1916-1991), Ж.Батмөнх (1926-1997), Д.Содном (1933-
) тэргүүтэй төрийн зүтгэлтнүүд төрийг удирдах хугацаандаа нийгэм-улс төр,
эдийн засгийн хувьд ихээхэн ахиц дэвшилд хүргэсэн ч үзэл санааны талаар
хязгаарлагдмал нөхцлийг бүрдүүлсэн нь эцэстээ нийгмийн тогтолцооны
өөрчлөлтөнд хүргэх бас нэгэн хүчин зүйл болсон гэж үзэж болно.
                                            Ардчилсан хувьсгалаас хойш П.
                                            Очирбат (1942-), Н.Багабанди (1950-),
                                            Н.Энхбаяр (1958-), Ц.Элбэгдорж
                                            (1963-), Х.Баттулга (1963-) нарын
                                            ерөнхийлөгчид, Ш.Гунгаадорж (1935-),
                                            Д.Бямбасүрэн (1942-), П.Жасрай
                                            (1933-2007), М.Энхсайхан (1955-),
Зураг 4.18. Н.Багабанди (1950-)
                                            Ж.Наранцацралт      (1957-2007),   Р.
Тайлбар: Монгол Улсын хоёр дахь Ерөнхийлөгч Амаржаргал     (1961-),   М.Энхболд
Эх сурвалж: https://mongoltoli.mn/          (1964-), С.Баяр (1956-), С.Батболд
(1963-), Н.Алтанхуяг (1958-), Ч.Сайханбилэг (1969-), Ж.Эрдэнэбат (1973-),
У.Хүрэлсүх (1968-) нарын ерөнхий сайдуудаар тэргүүлүүлсэн улс төрчид, төрийн
зүтгэлтнүүд буруутай ч зөвтэй ч улс орноо нийгмийн шинэ тогтолцоонд бүрэн
төлөвшүүлэхийн төлөө чармайн ажиллаж байгаа билээ.




                                       154
                             Монголын түүх, соёл, ёс заншил

             4.3. МОНГОЛЧУУДЫН ХОТ СУУРИНЫ ХӨГЖИЛ

                                                            Хуучин чулуун зэвсгийн үеэс
                                                            эхлээд       Монгол    нутагт
                                                            амьдарч байсан хүмүүсийн
                                                            бууц суурингууд олноор
                                                            олдсон бөгөөд хамгийн
                                                            эртнийх       нь   Баянхонгор
                                                            аймгийн Өлзийт сумын
Зураг 4.19. Чулуун зэвсгийн хамгийн эртний суурин
Тайлбар: Нарийн голын ил суурин (Баянхонгор. Баян-Овоо) нутаг Уран хайрхан уулын
Эх сурвалж: https://mongoltoli.mn/                          орчмын        Нарийн    голын
хөндийн бууц, суурин юм. Тухайлбал, энд буй “Нарийн гол-17Б” хэмээх дархны
газрын он цагийг 850,000 жилийн тэртээд хамаарч болох бүрэн боломжтойг
судлаачид тогтоожээ. Үүнтэй нэгэн үе буюу хуучин чулууны доод шатанд
хамаарах Цагаан агуй, Ярх уулын суурин, Оцон мааньтын суурин, Цахиуртын
хөндийн суурингуудыг дурьдаж болно. Харин хуучин чулууны дунд шатанд
хамаарах Орхоны суурин, Аргалантын суурин, Орог нуурын суурин, Арц богдын
суурин, Алтан цөгцийн суурин, Олон нуурын суурин, Хойд Цэнхэрийн голын
суурин, Баралгийн голын суурин зэрэг томоохон дурсгалууд бий. Эдгээр
суурингууд бол өнөөгийн хот сууринтай адилтгах аргагүй боловч олноороо хүч
хөдөлмөрөө нэгтгэн, хамтран амьдрах эх үүсгэл нь тавигдсан учраас бид энэ
хэсэгт хамруулан авч үзэх нь зүйтэй юм.
     Энэ үед цаг агаар хүйтэн
сэрүүн болсон тул байгалийн
бэлэн оромж агуй хонгил буюу
хадны нөмрийг нар салхи, бороо
хурын уснаас хамгаалах чулуун
хана босгох, ан гөрөөсний арьс
ширээр        онгорхой         цоорхойг
битүүлэх зэрэг хаалт хашлага
хийх, сууцны шаланд өвс хагд,
                                           Зураг 4.20. Чулуун зэвсгийн суурин
амьтны арьс дэвсэх мэтээр засаж Тайлбар: Рашаан хадны суурин (Хэнтий. Батширээт)
янзлан орогнох болсон байна. Эх сурвалж: https://mongoltoli.mn/
Хэдийгээр энэ үеийн хүний үйлдвэрлэхүй хүчний хөгжил буурай хэвээр байсан
боловч зэвсгээ хамтран үйлдэх, хамтарч ан гөрөө хийх, идэш тэжээлээ олох,
олсон зүйлээ нийтээрээ адил тэгш хуваах, зэрлэг араатан амьтдаас хамт олноороо
биеэ хамгаалах зэрэг хамтын хөдөлмөр, үйл ажиллагааны үр дүнд нэгэнт бий
болсон хүй нэгдлийн анхны хамтлаг улам бүр бэхжиж нийгмийн шинэ үзэгдэл
болох овгийн хүй нэгдлийн шатанд аажмаар дэвшсээр байжээ.

                                          155
                             Монголын түүх, соёл, ёс заншил

     Дунд чулууны үед хүний эд,
оюуны соёл, аж ахуйд өмнөх үеэс
чанарын шинэ өөрчлөлт гарч энэ
үеийн хүн байгалийн бэлэн
бүтээгдэхүүнийг эзэмшихээс гадна
газар тариалан, мал аж ахуй буюу
үйлдвэрлэх аж ахуйд дэвшин орох
эх суурийг тавьсан нь суурьшилтын
                                   Зураг 4.21. Дунд чулуун зэвсгийн үеийн суурин
явцад хүчтэй түлхэц үзүүлсэн Тайлбар: Тамсагбулагийн суурин (Дорнод. Халх гол)
байна. Дорнод аймгийн Чойбалсан Эх сурвалж: https://mongoltoli.mn/
хотын эсрэг Хэрлэн голын баруун эрэг, Баянхонгор аймгийн Баян-Өндөр сумын
нутагт орших Чихэн агуй, Өмнөговь аймгийн Булган сумын Баруун, Зүүн хайрхан
уул, Дорноговь аймгийн Эрдэнэ сумын Дулааны говь, Сүхбаатар аймгийн Мөнххаан
сумын нутагт орших Устай, Бургастай, Дорнод аймгийн Тамсагбулагийн
дурсгалуудыг төлөөлүүлэн авч үзэж болно. Улмаар шинэ чулууны үед хүмүүсийн
суурин амьдарч байсны гэрч баталгааг судлаачид цөөнгүй олж тогтоосон юм.
     Хүрэл зэвсгийн үе хүрэхэд, Монгол оронд амьдарч байсан эртний хүмүүс
төмөрлөгийг нээн олж ахуй амьдралдаа хэрэглэх болсноор уурхайд түшиглэсэн
суурингууд бий болсон байна.
     Харин төмөр зэвсгийн эхэн үед манай оронд амьдрагсдын ахуй амьдрал,
орон сууцны талаар мэдээлэл хомс боловч Баянхонгор аймгийн Баянлиг сумын
Бичигтийн зураг, Дундговь аймгийн Өлзийт сумын Дэлийн зүүн бэлийн хадны
зурагт гэрийг дүрсэлсэн байх ба Говь-Алтай аймгийн Наран, Цээл сумын залгаа
Цагаан голын хадны зурагт гэр байшин дүрсэлсэн байдгаас энэ үед амьдрагсад
эсгий гэр, модон байшин барьж суудаг байсныг мэдэж болно.
     Хүннү гүрний үед асар том биш
боловч хот суурин үүсэн хөгжиж
байсан байна. Хүннүгийн хамгийн
эртний суурин нь Газал хэмээх
Иншань уулын хойно байсан Түмэн
шаньюйн анхны өргөө ордны нэгэн
бэсрэгхэн суурин байсан ажээ.
Хархорумын ойр орчимд түүхнээ
тэмдэглэгдэн үлдсэн Луут хот буюу
Хүннүгийн нийслэл нэгэн хот байсан
нь тодорхой боловч чухам ямар хот
                                       Зураг 4.22. Хүннүгийн үеийн хамгийн эртний суурин
байсан     тухай     баримт    мэдээ Тайлбар: Мангасын хүрээ суурингийн байрлал
үлдсэнгүй. Тус хотод шаньюйн өргөө (Өмнөговь, Ханбогд)
                                          Эх сурвалж: https://mongoltoli.mn/

                                          156
                         Монголын түүх, соёл, ёс заншил

ордны дэргэд тусгай сүм дуган байсан тухай сурвалжийн тэмдэглэл байдаг.
Онгийн голын савд болон говийн өмнө Лүнцы (Лууны сүм) хэмээх мөргөлийн
жижиг суурин байсан тухай дурьдсан мэдээ бий. Хангайн нуруунд Хүннүгийн
тариа будааны нөөцийг хадгалдаг Чжаосинь хэмээх суурин, Хүннүгийн Фань
хатны суурин, Төв аймагт Хэрлэнгийн Цагаан арлын Гуа дов хэмээх нэлээд том
суурин, Өмнөговь аймгийн Номгон сумын нутагт Баянбулагийн туурь, Буриадын
нийслэл Улаан-Үдийн орчимд Иволгийн балгас, Төв аймгийн Мөнгөн морьт
сумын нутагт Бүрхийн дөрвөлжин, Тэрэлжийн дөрвөлжин, Төв аймгийн
Баяндэлгэр сумын нутагт Өндөр дов зэрэг Хүннүгийн үеийн суурин цөөнгүй
байсан байна. Ийнхүү Монгол оронд Хүннү нар анхны хот суурингуудыг үүсгэн
байгуулсан ажээ.
     Нирун буюу Жужан нар өөрийн гэсэн хот сууринтай байсан хэмээн
сурвалжид тулгуурлан дүгнэж болох бөгөөд 507-519 оны үед Динлин нарыг
бут цохиод, дотоод, гадаад давхар хэрэм бүхий хотыг анх удаа байгуулж эхлэн,
түүнийгээ Мумочэн (Мумо) гэж нэрлэсэн байна. Энэ хот чухам хаана байсан нь
тодорхойгүй. Г.Сүхбаатар Мумо хотыг Хар хорум хавьд байсан, Ц.Хандсүрэн
Архангай аймгийн Тамирын хойд эрэгт буй Мөөмт толгой хавьцаа байсан гэж
үзсэн байдаг. Тийнхүү хот суурин үүсэн байгуулагдаж байсан явдал гар урлалын
хөгжилд зохих нөлөө үзүүлсэн нь дамжиггүй.
                                                  Архангай аймгийн Хотонт
                                                  сумын     нутаг     Орхоны
                                                  хөндийд Уйгурын хаант
                                                  улсын нийслэл Орду-балык
                                                  буюу Хар балгас хэмээх
                                                  томоохон    хотын     туурь
                                                  байдаг. Хар балгас нь анх
                                                  Сэлэнгэ             орчимд
Зураг 4.23. Уйгурын үеийн суурин                  байгуулагдаад        хожим
Тайлбар: Хар балгас (Архангай. Хотонт)            Орхоны хөндийд нүүж очсон
Эх сурвалж: https://mongoltoli.mn/                байна. Хар балгас хотод
Уйгурын хааны төрийн өргөө, төрийн яам, гар үйлдвэр, худалдааны хороод,
шашны сүм, бэхлэлт хэрмээс бүрдсэн бөгөөд 25 км2 талбай эзэлсэн томоохон хот
байжээ. Хааны орд нь тусгайлж барьсан бат цайзат хэрэмтэй, хойт урд хоёр
талдаа тус бүр хоёр том хаалгатай байсан бөгөөд цэрэг дайны зорилгоор цайзны
ханыг тойруулан олон цонж цамхаг барьжээ. Хар балгасны цайзат хэрэм 600 x
600 м, хана туурга нь одоо нэлээд нурсан боловч арваад метр өндөр, цайз нь 12
метр, хэрмийн төвд байсан том цайз 14 метр байна. Хэрмийн дээгүүр цамхагийн
оромтой ба гурван талаасаа шуудуугаар хүрээлэгджээ.


                                     157
                           Монголын түүх, соёл, ёс заншил

    Уйгуруудын      монгол
нутагт байгуулсан бас
нэгэн хотын үлдэгдэл нь
Булган аймгийн Хутаг
Өндөр сумын нутагт байдаг
эртний Байбалык буюу
Бийбулаг юм. Энэ хотыг
                             Зураг 4.24. Уйгурын үеийн хот
үүсгэн байгуулсан тухай Тайлбар: Байбалык хотын туурь (Булган. Хутаг-Өндөр)
“Сэлэнгийн чулуу” хэмээн Эх сурвалж: http://hutag.weebly.com/
алдаршсан Могойн Шинэ Усны хөшөө буюу Моюнчур хааны гэрэлт хөшөөнд
өгүүлжээ. Энд нийт гурван хэрэм буйн үндсэн хэсэг нь баруун болон хойт
талдаа шавар дагтаршуулан дэлдэж хийсэн өндөр ханатай дөрвөлжин том
хэрэм юм. Үүний өмнөд ба хойт хана 238 метр, зүүн хана 235 метр, баруун хана
237 метр бөгөөд хэрмийн далан нурж ихэд сунан тогтсон нь өргөнөөрөө арваад
метр, өндөр нь 2-3 метр байна. Хэрмийн далан дарагдан бүдгэрч зарим газраараа
огт мэдэгдэхгүй болсноос гадна хэрмийн дундуур олон жалга, шуудуу нэвт
гарсан байна. Хэрмийн зүүн хойт өнцөгт маанийн үсэгтэй чулуун хөшөө
босгосон байх ба энэ хавийг “Арслангийн үүд” гэж нэрлэдэг байна. Одоо
эндхийн гол хэрэмд байгаа болон зарим нь Монголын Үндэсний түүхийн
Музейд байгаа чулуун арслангуудыг чухам энэхүү “Арслангийн үүд” хэмээх
газарт байсан гэдэг. Бичгийн сурвалжид өгүүлснээр, энэхүү балгасыг согд,
хятад урчууд барьсан ба энд худалдаачид сууж арилжаа наймаа эрхлэхээс гадна
согд багш нар залран ирж бурхны болон манийн шашны ном номлож, шашны
ном судар уйгур хэлээр орчуулж байжээ.
    Кидан нар X-XI зууны үед нэлээд хот
тосгоныг шинээр байгуулсан ба хуучныг
сэлбэн сэргээсэн байна. Хотын хэрэм дотор
орд харш, албан яамны хэсэг, худалдаа,
үйлдвэрийн       хүмүүс,     олзлогдогсод,
нүүдэлчдийн суух хороололтой байсан
байна. Хэнтий аймгийн Мөрөн сумын
нутаг, Өндөрхаан хотоос баруун тийш 25
км зайтай Зүүн хэрэм хэмээх хотын үлдэц
бий. Хэрмийн өмнө тал 420 м, баруун тал
502 м, хойд тал 510 м, зүүн тал нь 507 м
хэмжээтэй, баруун, өмнө хоёр талдаа тус
бүр нэжгээд, зүүн болон хойд талдаа тус Зураг 4.25. Киданы үеийн суурин
                                               Тайлбар: Зүүн хэрмийн дэвсгэр зураг
бүр хоёр том хаалгатай байжээ. Хотын (Хөвсгөл. Мөрөн)
                                                Эх сурвалж: https://mongoltoli.mn/

                                       158
                           Монголын түүх, соёл, ёс заншил

хэрэм нь гадуураа ерөнхий усан хэрэмтэй, хэрмийн дээр 30 орчим харуулын
цонж байсан ажээ. Дотроо хоёр өргөн чөлөө гудамжтай, байшингуудыг тусгай
өндөр довжоон дээр барьсан байжээ. Эндхийн барилгыг барьсан байдал, орсон
хэрэглэгдэхүүнээр нь хэд хувааж болно. Үүнд:
        • Тусгай бяцхан хэрэмтэй, хөх тоосгон дээвэртэй барилгууд
        • Тусгай хэрэмгүй, дээврийг нь ваарласан барилгууд
        • Хэрэмгүй, дээврийн вааргүй барилгууд
    Эндхийн барилгуудыг ханз хэрэглэн халаадаг байжээ. Нутгийн байгалийн
нөхцөлд тохируулан аргал голдуу түлдэг, ур дарх хийдэг газарт илч сайтай залуу
мод, битүү шатаасан хусны нүүрс хэрэглэж байжээ.
    Харин Баруун буюу Өглөгчийн хэрэм нь Зүүн хэрмээс баруун тийш 2 км-ийн
зайд орших бөгөөд нарс, шинэсэн ойтой уулын амнаа шавар наалтгүйгээр чулууг
нямбайлан уул түшүүлэн барьсан байдаг. Ойролцоогоор гурван км орчим, урд, өмнө
талдаа хоёр хаалгатай байсан бөгөөд энд хүнсний ногоо зэргийг тарьж зүүн өмнөд
хэсэгт амуу будаа агуулан, зүүн хойд хэсэгт эзэд захирагч нь сууж байсан байна. Энэ
нь Зүүн хэрмийн аж ахуйн газар нь байсан бололтой гэж судлаачид үздэг.
    Монголын их гүрний үед монголчууд эртний суурин соёлт орнуудтай
харилцаа холбоотой болохын хирээр суурин газрын тохилог аж байдалд
шилжин орох үйл явц тасралтгүй явагдаж байлаа. Чингис хааны зарлигаар
Тянь-Чжэнь-хай (Чингай) балгасан гэдэг цэргийн бэхлэлт хотыг байгуулж, тэнд
баруун орнуудаас (Туркестан зэрэг) ирсэн алтан хоргой нэхэгчдийн 300 гаруй
өрх, хятадаас ирсэн бөс даавуу нэхэгчдийн 300 өрх оршин сууж байжээ. Энэ
үед хамаарах Монголын хот байгуулалт, уран барилгын шилдэг дурсгал бол
Хархорум юм. Чингис хаан 1220 онд Хархорумыг улсын нийслэл болгохоор
тогтсон баримт буй боловч Өгэдэй хаан 1235 онд Хархорум хотыг байгуулж,
Түмэн амгалант ордныг цогцлоож, Монгол гүрний нийслэл болгожээ. Түүнээс
хойш Хархорум нь Хубилайг их хаан суух хүртэл Монгол гүрний нийслэл байж,
өрнө дорныг холбосон худалдаа, зам харилцаа, соёл, эдийн засгийн төв болж
байжээ.




                                       159
                          Монголын түүх, соёл, ёс заншил

     Хархорум хот эргэн тойрон
хүрээлсэн шавар хэрэмтэй, дөрвөн
талдаа хаалгатай, зүүн хаалган дээр
шар будаа болон бусад үр тариа, баруун
хаалган дээр хонь ямаа, өмнөд хаалган
дээр үхэр тэрэг, умард хаалган дээр
морь унаа худалддаг байсан тухай
түүхэн     сурвалжид     тэмдэглэгдэн
үлджээ. Хотод хятад, орос, франц,
англи, мажаар зэрэг дэлхийн олон орны
хүн суудаг өрнө, дорныг холбосон тэр
үеийн дэлхийн улс төр, соёл, эдийн
                                       Зураг 4.26. Их Монгол улсын нийслэл
засаг, худалдааны том төв байсан юм.
                                       хотын дэвсгэр зураг
Тус хотын зохион байгуулалт, уран Тайлбар: Хархорум хот (1220-XV зуун)
барилгын хэв загварт нүүдэлчин Эх сурвалж: https://mongoltoli.mn/
монголчуудын хот суурин цогцлон барих уламжлалт арга зонхилж байсны зэрэгцээ
өрнө дорнын уран барилгын янз маяг хосолсон байжээ. Хотын туурьд хийсэн
археологийн малтлагаар барилгын материал шавар вааран чимэглэл, тоосго зэргийг
шатаан боловсруулж байсан гэрийн хана мэт дүгрэг хэлбэртэй тоосгон зуух илрүүлж
олсон нь дундад зууны Монголын нийслэл хотод хөгжиж байсан үйлдвэрлэлийн
арга ажиллагааг бодитойгоор харуулах нэн үнэт дурсгал болно.
     Өгэдэй хааны ордныг өндөр суурин дээр хотын баруун өмнөд хэсэгт барьжээ.
Тэнд шавар хэрмийн дотроос 6 барилгын үлдэгдэл, гэрэлт хөшөө, пайлууран
мэлхий хэлбэрт чулуун суурь олджээ. Ордны гол барилга нь ногоон паалантай
хавтгай тоосго дэвсэж шалласан 64 багана бүхий их танхим байжээ. Мөнх хаан
1256 онд “Их бурханы суварга” босгосон бөгөөд Хархорумыг барьж байгуулахад
байлдан эзэлсэн орнууд, ялангуяа Дундад Азийн орнуудаас олзлон авчирсан
олон барилгачин, урчууд дархчууд их үүрэг гүйцэтгэжээ.
     Хубилай хаан Дайду хотыг 1271 онд улсын нийслэл болгон тунхагласнаар
Хархорум хот улсын нийслэл байхаа больсон ч уугуул монгол нутгийн улс
төрийн төв хэвээр байжээ. Юань улсын хаад Хархорумыг өвөг дээдсийн мандсан
нутаг хэмээн онцгойлон үзэж, хаан ширээ залгамжлах хан хөвгүүнийг тус
хотод суулган, монгол нутгийг захируулдаг байв. 1370 онд Аюушридар хаан
Хархорумд нийслэллэн сууснаар тус хот дахин цэцэглэн мандах болжээ. Гэвч
1380-аад оноос хойш уг хотын талаарх мэдээ баримт хомс боловч Батмөнх
Даян хааны үед богино хугацаагаар Хархорумд нийслэллэж байжээ. XVI зууны
сүүлчээр Халхын нөлөө бүхий язгууртан Абтай сайн хан Хархорумын суурин
дээр Эрдэнэзуу хэмээх хийдийг байгуулсан нь өнөөг хүртэл манай улсын түүх
соёлын үнэт өвийн нэг болсон хэвээр байгаа билээ.

                                      160
                         Монголын түүх, соёл, ёс заншил

                                        Хэнтий аймгийн Дэлгэрхаан сумын
                                        нутагт Аваргын голын хойд хөвөөнд,
                                        Рашаан дэрсний ухаа хэмээх толгодын
                                        дээр эртний нэгэн хотын үлдэгдэл
                                        бий. Энэ хотын туурь зүүнээс баруун
                                        тийш 1200 метр, хойноос өмнө зүгт
                                        500 метр, нийт 60 орчим га талбайг
                                        эзлэн оршино. Хойд хэсгээрээ хагас
                                        дугуйрсан шороон хэрмийн үлдэцтэй.
                                        Зүүн, баруун хэсгийг нэвт гарсан гол
                                        гудамжны хоёр талаар олон тооны
                                        барилгын ор байх бөгөөд зарим нь
                                        гадна хөрсөн дээр хэлбэр төрх нь
                                        сайн ялгарахгүй шороон овгорууд
                                        боловч 10 гаруй хэрэмтэй, хэрэмгүй
                                        томоохон ор үлдэгдлүүд илүү
                                        тодорхой мэдэгдэнэ. Хотын үлдэгдэл
Зураг 4.27. Их Монгол улсын хааны ордон
Тайлбар: Аваргын балгасын дэвсгэр зураг
                                        нь нийтдээ дөрвөн хэсгээс бүрэлдэх
(Хэнтий. Дэлгэрхаан)                    бөгөөд эдгээр нь гар урлал,
Эх сурвалж: https://mongoltoli.mn/      тариалангийн хороолол, шүтээний
сүм, тусгай хана хэрмүүд болон орд харшийн барилга юм. Гар урлал
тариалангийн хороолол нь суурингийн зүүн хэсэгт, барилга бүхий гурван
гудамж, бусад барилгын үлдэгдлүүдээс бүрдэнэ. Хөрс шороонд ихэд дарагдсан
учир байшингуудын хэлбэр дүрсийг тогтоох аргагүй. Шүтээний сүм нь давхар
хэрмээр хүрээлэгдсэн бөгөөд тусгайлж зассан довжоон дээр хотын төв хэсгийн
хойхно байжээ. Тусгай хана хэрмүүд нь баруун хэсэгт, зүүнээс баруун тийш
чиглэсэн нэг эгнээгээр байрласан. Шүтээний сүмийн барилгын суурь нь 81 ам
метр хэмжээтэй. Ордны барилгын 180 ам метр суурин дээр баганын суурь 40
гарсан нь зарим нь тодорхой хэлбэр гарган зассан байв. Довжооны өмнө талд
зүлгэж зассан зургаан талтай чулуун багана олджээ. Уг суурингийн үндсэн
хэсгүүдийн дундах чөлөөтэй талбай нь сүмийн өмнө баяр ёслолын зан үйл
гүйцэтгэх зориулалттай байжээ.




                                     161
                         Монголын түүх, соёл, ёс заншил

    Хөвсгөл аймгийн Арбулаг
сумын нутаг Дэлгэр мөрний хойд
хөвөө Алтан гадас уулын ар талд
орших эртний хотын туурийг
Эрчүүгийн балгас хэмээн нэрлэнэ.
Энд барагцаалбал хааш хаашаа
100 гаруй метр хиртэй урт хашаа
хэрэм байсан бололтой гүвгэр
газар бий. Түүний гол дунд хааш Зураг 4.28. Их Монгол улсын хааны ордон
хаашаа 30 м орчим хэмжээний Тайлбар: Эрчүүгийн балгас буюу Мөнх хааны ордны
                                   туурь (Хөвсгөл. Арбулаг)
дөрвөлжин хэлбэртэй томоохон Эх сурвалж: https://mongoltoli.mn/
ордон барилгын буурь байдаг.
Хэрмийн дотор өөр байшингийн үлдэгдэл нэлээд байх ажээ. Энэ хотын туурьд
хийсэн малтлагаар 1-2 м гүнээс модны нүүрс, байшингийн шаваас, шохой их
гарч байсан нь уг барилга түймэрт шатсаныг гэрчилнэ. Балгаснаас урагш 40 м
орчим зайтай овгор дэрсэн дотор Мөнх хааны хөшөө байдаг.
    Юан гүрний үед монголын хаадын зуслан болж байсан Кайпин балгас
буюу Шанду хотод монголын үндэсний өвөрмөц маягийн орд харш байжээ. Бас
худалдаачны том зах зээл, олон төрлийн гар үйлдвэрүүд, буддын шашны сум
дуган байжээ. Шанду хотыг Мин улсын цэрэг 1369-1388 оны хооронд хэд дахин
эвдлэн сүйтгэжээ.
    Юан улс мөхсөний дараа Монголын цөөн тооны хот суурин бүр уналтын
байдалд оржээ. XVI зууны хоёрдугаар хагасаас Монголын зарим нутагт Хөх
хот зэрэг хот суурин байгуулагдаж эхэлсэн ба шарын шашин дэлгэрэхийн сацуу
сүм дуган байгуулагдаж, тэр нь яваандаа Монголын шинэ үеийн зарим хотын
үүсэл болов. Тухайлбал, 1639 онд Халхын ноёд Түшээт хан Гомбодоржийн хүү
Занабазарыг Халхын шарын шашны тэргүүнээр өргөмжлөн “Гэгээн” цол өргөж,
Ширээт цагаан нуур хэмээх газар орд өргөө босгосон үйл явдлаар Улаанбаатар
хотын түүх эхэлдэг. Өргөө хот нь Номын хүрээ, Их (Да) хүрээ, Нийслэл хүрээ
зэргээр нэрлэгдэж байсан.
    Өргөө хот нь олон удаа нүүдэллэсний эцэс одоогийн Улаанбаатар хотын
нутагт шилжин ирснээр хотын суурьшил эхэлжээ. Анхны сүмийг 1809 онд
Далхын дэнж дээр Шар сүм нэртэйгээр байгуулсан.




                                     162
                            Монголын түүх, соёл, ёс заншил




Зураг 4.29. XX зууны эхэн үеийн хот
Тайлбар: Нийслэл хүрээний гар зураг (1910-аад оны сүүл)
Эх сурвалж: https://mongoltoli.mn/

Дараа нь Чойр дацанг үүсгэн улмаар 1824 онд Ламрим дуган, 1838 онд
Гандантэгчинлэн буюу Их хот Мандалын сүм, гүн ухааны Гунгаачойлин, 1844
онд Бадам-ёго, 1848 онд Жүдийн сүм, 1912-1913 онд Мигжид Жанрайсаг дацан
байгуулагджээ. Мөн Жибзундамба хутагтын Диданлавран их ордон гэр тугдум,
мөн V, VII Богдын шарилын сүмүүд бүхий томоохон цогцолборууд байсан
байна. Эдгээр сүм, дацангуудад 2000 гаруй лам хуврагууд хурж байсан томоохон
суурин газар болсон учраас Гандан хийдэд шавилан суугчдын дотор дэг журам,
зэрэг дэвийн ёс жудаг сахиулах талаар олон удаа хууль, дүрэм гаргаж байв. Тус
хийдийн цар хүрээ нэмэгдэж, ХХ зууны эхэн болоход Гандантэгчилэн хийд нь
Монголын шашин соёлын гол төв болоод байсан юм.
    Энэхүү шашин, соёлын төв нь Богд Хаант Монгол улсын үед Нийслэл
хүрээ хэмээн нэрлэгдэж, Гандан, Зүүн хүрээ, Дамбадаржаа хийд, баруун, зүүн
дамнуургачин, маймаа хот, Консулын дэнж, хүрээ харчуул, хороо харчуул хэмээн
хуваагддаг байв. БНМАУ-ын анхдугаар үндсэн хуулийг батласан Улсын анхдугаар
их хурал, 1924 оны 10 дугаар сарын 29-ний өдрийн 14 дүгээр хуралдаанаар
Нийслэл хүрээг БНМАУ-ын нийслэл хот хэмээн зарлаж дорно дахинаа ардын
хувьсгалын оч нөлөөг дэлгэрүүлэхийн бэлэг тэмдэг болгон нэрийг Улаанбаатар
хот хэмээн тогтоожээ. Энэ үе нь Улаанбаатар хот 13 хороо, Амгаланбаатар дагуул
хоттой нийт 14 хэсгээс бүрдэж байсан. 1965 оны 4 дүгээр сарын 14-ний өдөр
БНМАУ-ын Ардын Их хурлын тэргүүлэгчдийн 79 дүгээр зарлигаар Улаанбаатар

                                        163
                         Монголын түүх, соёл, ёс заншил

хотын засаг захиргааг өөрчлөн Октябрь, Ажилчин, Найрамдал, Сүхбаатар гэсэн
дөрвөн районд хуваажээ. 1973 онд Гацуурт хороо, 1976 онд Партизан хороо, 1978
онд Багануур хороо шинээр нэмэгджээ. Улаанбаатар хот нь Монгол улсын хүн амын
40 орчим хувь нь суурьшсан бөгөөд Сүхбаатар, Чингэлтэй, Баянгол, Баянзүрх,
Хан-Уул, Сонгино хайрхан, Налайх, Багануур, Багахангай гэсэн 9 дүүрэгтэй.
    Мөн Манжийн засаг захиргааны төвлөрлийг дагаж зарим томоохон суурин
газрууд байгуулагдаж байсан бөгөөд тухайлбал, 1733 онд Зүүнгарын хаан
Галданцэрэнгийн цэргээс сэргийлэн “Хязгаар дахиныг тогтоогч зүүн этгээдийн
туслагч жанжин”-ы газрыг байгуулсныг Улиастай хотын үүсэл гэж үздэг. Улиастай
хот нь дотоод журган, цэргийн журган, сангийн журган, монгол журган гэсэн
дөрвөн хэлтсээс бүрэлдэж байсан бөгөөд Улиастай хотыг байгуулахтай зэрэгцэн
хятад, Хаант Оросын худалдааны пүүсүүд байгуулагдаж үйл ажиллагаа явуулж
эхэлсэн байна. ХХ зууны эхэнд Улиастай нь Сайн ноён хан аймагт харьяалагдаж
байсан. 1921 оны ардын хувьсгалын дараа Улиастайг Жавхлант хот хэмээн
нэрлэсэн ч 1961 онд Улиастай хот хэмээн хуучин нэрээр нэрлэх болжээ.
    ХХ     зууны     хөгжлийн
шаардлагаар     хот    сууринд
тоологдох газрын тоо өсч
ирсний улмаас 1961 онд
БНМАУ-ын              АИХ-ын
Тэргүүлэгчдийн зарлиг гарч,
анх удаа хот гэсэн ойлголтын
тухай тодорхойлолт өгсөн агаад
түүнийг 1972 онд АИХ-ын
зарлигаар     өөрчлөн     засаг Зураг 4.30. XX зууны дунд үеийн шинэ хот
захиргаа, үйлдвэр, аж ахуйн Тайлбар: Дархан хот
                                 Эх сурвалж: http://darkhannews.mn/
нэгж газруудтай, 6000-аас
доошгүй байнгын оршин суугчидтай, хүн амын олонх нь хөдөө аж ахуйгаас
бусад салбарт ажилладаг төвлөрсөн сууринг хот гэж шинэчлэн тодорхойлсон
байна. 1960-аад оноос Дархан, Эрдэнэт, Багануур зэрэг үйлдвэрийн шинэ төв-
хотууд үүсэн байгуулагдаж, аймгийн төвүүд өргөжин хөгжлөө. Нэг талаар
хотжих үйл явц эрчимжиж байсан, нөгөө талаар монгол оронд суурыиих хандлага
ихээхэн нөлөөтэй болж, суурьшмал иргэншлийг илүүд үзэх бодрол бий болсонтой
холбоотойгоор нийт хүн амын дотор хотын хүн амын эзлэх хувийн жин өсч ирсэн
байна. Тэрчлэн хөдөө аж ахуйн үйлдвэрлэлийг эрчимжүүлэх хөдөөгийн
хөдөлмөрчдийн соёл ахуйн нөхцлийг сайжруулах нь хот, хөдөөгийн ялгааг
арилгах нэг үндсэн нөхцөл хэмээн үзэж байсан билээ.
    Монголчуудын хот суурины байгууламжид эхэн үедээ үндэсний болон
дорно дахины хосломол шинж төрхтэй байсан бол ХV-ХХ зууны эхэн үед шарын

                                     164
                           Монголын түүх, соёл, ёс заншил

шашны дэлгэрэлттэй уялдан Энэтхэг, Төвөдийн загвар голчилж, харин XX зууны
дунд үеэс хойш Европ хэв маягийн архитектур голлож байна.
     1921 оны ардын хувьсгал ялсны дараа Ардын засгийн газраас улс орноо соёл
иргэншлийн шинэ замд оруулах зорилтоо хэрэгжүүлэхэд улс ардын салбарыг цоо
шинээр эхлэх хэрэгтэй байсан бөгөөд тэр бүхний эхлэл нь барилга байв. Тухайн үед
сүм хийдийн барилга байгууламжийг барьж босгох ажлыг гадаадын пүүс худалдаачид
гүйцэтгэдэг, тэд нь хэрэгцээндээ тохируулан гар аргаар шохой хатаах,тоосго
цохих гэх мэт ганц нэг жижиг үйлдвэрлэлийг явуулахаас хэтрэхгүй, барилгын
үйлдвэрлэлийн өөр ямар ч бааз суурь Монголд байсангүй. 1925 онд барилгын ажлыг
улсын хяналтад авч энэ дагуу Аж ахуйн явдлын яам, харилцан туслалцах хоршоо,
Монгол Банкыг түшиглэн “Монголын хувь нийлүүлсэн хоршоог”-г буман төгрөгийн
хөрөнгөтэйгээр байгуулсан нь Монголын барилгын үүсэл байв. 1926 оны аравдугаар
сард хуралдсан Ардын Засгийн газрын хурлын 40-р тогтоолоор Аж ахуйн явдлын
яамны дэргэд “Барилгын хэлтэс” байгуулж барилга барих, барилгын материал
үйлдвэрлэх, зураг төсөл зохиох ажлыг эхлүүлсэн байна. 1927 онд аж ахуйн тооцооны
үндсэн дээр ажиллах зураг төслийн контор байгуулж ЗХУ-аас мэргэжилтэн авчирч
ажиллуулжээ. Энэ үед улсын хэмжээгээр барилгажилтын ажил эрчимжсэн учир 1929
онд “Барилгын инженер техник чанарын товчоон” байгуулж барилга, архитектурын
төрөл бүрийн зураг төсөл боловсруулах, архитектур хот төлөвлөлтийн ажлыг гардан
гүйцэтгэх болсон байна.
                                                 Барилгын үүсэл хөгжлийг үечлэн
                                                 авч үзвэл эхний шат буюу 1926-
                                                 1930 онд барилгын байгууллага
                                                 цогцоороо үүсэн бий болсон
                                                 жилүүд байлаа. Энэ үед Аж
                                                 үйлдвэрийн комбинатын барилга
Зураг 4.31. 1930-аад оны барилгын төрх           дээр ЗХУ-ын мэргэжилтнүүд
Тайлбар: Нийгмийг аюулаас хамгаалах яамны байр   монгол ажилчдыг сургахын
Эх сурвалж: https://eap.bl.uk/
                                                 зэрэгцээ     130-аад      хүнийг
зөвлөлтөд сургав. Энэ мэт ажлын үр дүнд үндэсний барилгачид бий болж эхэлжээ.
Үүний дараа 1931-1945 онд барилга нь улс ардын аж ахуйн салбар болж хөгжив. 1946-
1965 онд барилгын салбарын хувьд их бүтээн байгуулалтын үе байсан бол 1965-1989
онд барилгын материал техникийн бааз суурь бэхэжсэн, улс ардын аж ахуйн тэргүүлэх
салбар болж чаджээ. 1980-1990 оны үе нь Монголын барилгын байгууллагуудын
хөгжлийн оргил үе байсан бөгөөд жилдээ 5000 м2 хүртэл талбайтай орчин үеийн
тохилог орон сууц, олон үйлдвэр, барилгуудыг ашиглалтад өгсөн байна. Харин 1991-
1995 он барилгын салбарын үйл ажиллагаа үндсэндээ зогсолтод орсон үе байв. 1996
оноос барилгын үйлдвэрлэл сэргэх хандлагатай болж хувийн хөрөнгө оруулалттай
контор, үйлчилгээний зориулалттай жижиг барилгуудыг барих болсон юм.

                                       165
                         Монголын түүх, соёл, ёс заншил

        4.4. МОНГОЛЧУУДЫН ХИЛ ХЯЗГААРЫН ӨӨРЧЛӨЛТ,
                     УГСААТНЫ ТАРХАЛТ

    Монголчуудын газар нутаг, хил хязгаарын тухай ойлголт, уламжлалт мэдлэг
нь эрхлэх аж ахуйтайгаа нягт холбоотойгоор малын бэлчээрээр тоймлож их төлөв
уул нуруудын хяр хянга, бэл хормой, гол мөрний урсгал, сав хөндийгөөр зааглан
тогтоож байсан уламжлалтай. Хүй нэгдлийн үед гол мөрөн овог, аймгийг зааглах
гол шугам болж байгаад хожмоо улс төрийн хил хязгаар болж байжээ.
    Монголчууд эртнээс өдгөөг хүртэл үндсэн газар нутаг нь Алтай, Хянганы
уулс, цагаан хэрэм, Байгаль нуурын хоорондох өргөн уудам бүс нутагт байсаар
иржээ. Гэхдээ аливаа улс орны хил хязгаарын нэгэн адил Монгол улсын хил
хязгаар, нутаг дэвсгэр түүхэн урт удаан хөгжлийн явцад төлөвшин тогтож,
дотоод гадаад шалтгаан, хүчин зүйлээс болж хувиран өөрчлөгдсөөр иржээ.
    Монгол нутагт оршиж байсан эртний улсуудын суурьшил, нутагшилтын зах
хязгаарыг барагцаалан авч үзвэл умар зүг Соёны нуруу, Байгаль нуур орчмоос
өмнө зүг Хятадын цагаан хэрэм. Дорно зүг Их Хянганы нуруу хавиас өрнө зүг
Алтайн нурууны баруун өмнөд биед хүрч байсан ч хүчирхэгжилтийн хэр хэмжээ,
нутагшилтын онцлогоос шалтгаалж харилцан адилгүй байсан юм.
    Хүннү нар нь хүчирхэгжлийнхээ
туйлд хүрсэн НТӨ 198 оны үед
өмнөд хил нь цагаан хэрмийн дагуу
Ляодун мужаас эхлэн одоогийн
Ганьсу мужийн Ланьчжоу хүртэл
үргэлжлээд улмаар Нань шань
уулыг дамнан Тэнгэр уул хүрч
байжээ. Умард хил нь Эрчис
мөрнөөс эхлэн Алтайн умард бэл,
зүүн баруун Саяны нурууны ар Зураг 4.32. Хүннү гүрний газар нутгийн зураг
                                     Тайлбар: Монгол улсын нутаг дэвсгэртэй
бэлээр дамнан улмаар Ангар, Ока харьцуулсан байдал
голын бэлчир хүрч зүүн тийш Лена, Эх сурвалж: https://mongoltoli.mn/
Витим голуудын эхийг хамран Шилка, хар мөрний бэлчир хүрч байв. Харин
дорно хил нь Хар мөрөн, Шилка голуудын бэлчирээс урагшлан Их Хянганы
нурууны зүүн биеэр Нон, Сунгари мөрний бэлчирт тулан улмаар өмнө зүг Хань
улсын Ляодун муж хүрч байжээ. Өрнөд хил нь Тэнгэр уулаас хойшлон Или
тарвагатайн нуруу, эмээл голын хөндийгөөр Эрчис мөрөнд тулж байжээ.
    Сяньби нарын нутаг дэвсгэрийн дорнод хил нь Хүннүгийн үетэй бараг адил
боловч урт цагаан уул буюу Чанбай шань уул (Солонгосын хойд талын уул)
хүртэл тэлсэн байна. Өмнөд хилийнх нь хувьд Шар тэнгисээс эхлэн цагаан
хэрмийг даган Шаньси мужийн нутагт тулаад улмаар уг мужид байх Люйлян

                                     166
                                Монголын түүх, соёл, ёс заншил

                                                        шань нуруугаар дамнан өмнө зүгт
                                                        уртрагийн дагуу 500-600 орчим км
                                                        үргэлжилсээр Хатан гол, Фынхэ
                                                        голын бэлчирт тулдаг, дээрх
                                                        голуудын бэлчирээс одоогийн
                                                        Ганьсу, Шэнси мужуудын умард
                                                        хэсгийн нутгийг багтаан баруун
Зураг 4.33. Сяньби улсын газар нутгийн зураг            зүгт үргэлжилж дахин цагаан
Тайлбар: Монгол улсын нутаг дэвсгэртэй харьцуулсан
байдал                                                  хэрэмд тулдаг. Баруун хязгаар нь
Эх сурвалж: https://mongoltoli.mn/                      цагаан хэрэм дагуух хамгийн
баруун цэг болох Дуньхуан хот хүртэл үргэлжлэн явсаар лоб нуурын хойгуур явсаар
Тэнгэр ууланд хүрдэг. Баруун хил нь Иль голын орчим Эрээн хавиргын нуруунаас
эхлэн Догол (Алаколь) нуур орчмоор хойшлон Эрчис мөрөнд тулан Оросын Алтайн
уулсын ар бэлээр үргэлжилсээр Обь мөрний эрэг хүрдэг ажээ.
     Умард хязгаар нь Хүннүгийн үеээс нэлээд дотогшилсон байна. Байгаль
нуураас эхлээд Сэлэнгэ мөрний дунд урсгалаар байжээ. Харин зүүн хойд захын
хувьд Шилка, Эргүнэ мөрний урсгалаар байжээ.
     Жужан улсын хил нь дорно
зүгт Хөлөн нуур, Их Хянганы
нуруу хүрч, өмнө зүгт их говийн
урд захаар одоогийн Шилийн гол
аймгийн нутгаар Их Хянганы
нуруунаас Тэнгэр уул хүрч байжээ.
Дорнод хил нь Их Хянганы
                                           Зураг 4.34. Жужан улсын газар нутгийн зураг
нуруугаар Хар мөрөн, Шилка гол Тайлбар: Монгол улсын нутаг дэвсгэртэй харьцуулсан
хүрч байсан. Өрнөд хил нь Тэнгэр байдал
уулын Богд уулнаас Өрөнгөр нуур Эх сурвалж: https://mongoltoli.mn/
орчмоор ОХУ-ын Уулын Алтай мужийн Хатан голын эхээр үргэлжлэн Абаканы
нурууг дамнан Енисей мөрөнд Красноярск хотын орчимд хүрч байжээ.
                                                         Түрэгийн       үед      550-570-аад
                                                         онуудад эрс хүчирхэгжиж, зүүн
                                                         зүгт Киданы нутгаас өрнө зүгийн
                                                         Хар тэнгис, Боспор, умар зүгийн
                                                         Киргизийн нутгаас өмнө зүгийн
                                                         Хотон орон, Цагаан хэрэм,
                                                         Амударья мөрөн хүртэлх өргөн
Зураг 4.35. Түрэг улсын газар нутгийн зураг              уудам нутгийг эзэлснээр тэр
Тайлбар: Монгол улсын нутаг дэвсгэртэй харьцуулсан
байдал                                                   үеийн Умард Чжоу, Умард Ци,
Эх сурвалж: https://mongoltoli.mn/

                                            167
                           Монголын түүх, соёл, ёс заншил

Сасаны Иран, Визант (Ром), Аварын хаант улс зэрэг дэлхийн хэдхэн хүчирхэг
улсуудтай бараг бүгдтэй хиллэж байсан том гүрэн болж байв. Хожим нь Капаган
(665-716) хааны үед газар нутгаа хамгийн их тэлж, өрнө зүгт одоогийн Тажик
улсын нутагт байдаг Төмөр хаалга, дорно зүгт Кадыркан ыйш, умар зүгт
Сэлэнгийн дунд биеэс өмнө зүгийн Цагаан хэрэм хүртэлх нутгийг эзлэн суух
болжээ.

    Уйгурууд нь Моюнчур (747-759)
хааны үед газар нутгаа ихээхэн тэлж
Алтайгаас Хянганы нуруу, Соёны
нуруунаас Говь хүртэлх газар нутгийг
захирч байжээ.

    Кидан улсын хүчирхэгжилтийн          Зураг 4.36. Уйгур улсын газар нутгийн зураг
үеийн хил нь өмнөд хэсгээрээ Япон        Тайлбар: Монгол улсын нутаг дэвсгэртэй
                                         харьцуулсан байдал
тэнгисээс эхэлж, Солонгосын нутгийн      Эх сурвалж: https://mongoltoli.mn/
хойгуур Амноккан мөрнөөр хиллэн,
                                                   Ляодун мужийг багтаан Хятадын
                                                   цагаан хэрмийн урдуур Хатан
                                                   голын бор тохой хүрч тэндээсээ
                                                   Гашуун нуурын хойд талаас
                                                   Алтайн нуруугаар Хар ус нуурын
                                                   хотгорт хүрч байжээ. Дорнод
                                                   хил нь Номхон далайн эрэгт тулж
                                                   байсан байна. Умард, өрнөд хил
Зураг 4.37. Кидан улсын газар нутгийн зураг
Тайлбар: Монгол улсын нутаг дэвсгэртэй харьцуулсан нь Хар мөрний дунд урсгалын
байдал                                             дагуу Хөлөн, Буйр нуурын
Эх сурвалж: https://mongoltoli.mn/
                                                   хойгуур, Гурван голын эх-
Хэнтийн нуруунаас баруун тийш орхон голоор байжээ.
      XII зууны Монголын газар нутаг нь Баруун талаар Хэнтийн уулсаар, хойд
зах нь Байгаль нуурын зүүн бие Хаялга, Цөх, Шилка голуудын ар биеэр, зүүн зах
нь Татарын нутгийн баруун зах Хөлөн, Буйр нуурын савд тулж байжээ. Улмаар
Их Монгол улсын зах хязгаар нь өмнө талаараа Алашаагийн говь, Эзний голын
хойд талаар Тангуд улстай, Цагаан хэрмээр Алтан улстай зах нийлж байсан ба
баруун зүг Дорнод Туркестан, дундад азийн зарим нутгийг эзлэн Ляо улс буюу
Хар Киданийг эзлэн авснаар Хорезм улстай нутаг зааглах болов. Хойд зах нь
Өмнөд Сибирь, Байгаль нуур, зүүн баруун Саяны нуруу хүрч байв. Гэвч Монгол
улсын баруун зах нь Алтайн нурууны баруун бие орчмоор байжээ.


                                       168
                              Монголын түүх, соёл, ёс заншил




Зураг 4.38. Их Монгол улсын газар нутгийн зураг
Тайлбар: Монгол улсын нутаг дэвсгэртэй харьцуулсан байдал
Эх сурвалж: https://mongoltoli.mn/
    Монголын эзэнт гүрний хил нь дорно зүг Ляодунгийн булан хавиас өрнө зүг
Газар дундын тэнгис хар далай хүрч, өмнө зүг Төвөд, Хятадын нутаг бүхэлдээ
орж Төвөд Хятадын нутгийг багтаасан Юан улс, дундад ази дорнод Туркестаныг
хамарсан Цагадайн улс, Иран, Ирак, өвөр Кавказыг эзэлсэн Хүлэгүгийн буюу
Иль хаадын улс, Өмнөд Орос, Казахстан дахь Алтан ордны улс зэрэг дөрвөн том
улсад хуваагджээ.
    Ийнхүү Монголчуудын өмнөд хил Юан улсын үед их далайгаар хязгаарлагдаж
байсан бол 1368 оноос Мин улстай Цагаан хэрмээр хиллэх болсон байна. Энэ
байдал 1630-аад оны дунд үе хүртэл үргэлжлэв. 1636 онд Өвөрмонгол Манжид
дагаар орсноор цагаан хэрмээр тусгаарлагдаж байсан Монголын өмнөд хил Халх
Монголын нутгийн урд захаар болон дотогшлов. Манжууд Өвөрмонголыг эзлэн
авмагцаа их говийн (Галбын говь) урдуур хилийн харуул гарган суулгасан билээ.
Харин 1691 онд Халх Монгол Манжид дагаар орсноор их говь нь Манжийн
эрхшээлд байгаа хоёр Монголын зааг хязгаар болжээ.
    Монголчууд 1911 онд Манжийн эрхшээлээс гарахдаа Ар, Өвөрмонголчуудыг
нэгэн улс гэж үзэж байсан учраас Монголын өмнөд хилийг цагаан хэрмээр төсөөлж
байв. Гэвч түүхийн явцад Монголчуудын хүсэл талаар болж Монголын өмнөд
хил хуучин Халх, Өвөрмонголын хилийн дагуу тогтжээ. 1912 онд Өвөрмонголыг
чөлөөлөх таван замын цэрэг зарим газраар цагаан хэрмэнд тулсан боловч Орос,
Хятадын гэрээгээр Монгол улсын хилийг Халх дөрвөн аймаг, Ховдын хязгаараар
тогтоохоор тохиролцсоны дагуу 1915 оны гурван улсын гэрээгээр Монголд
тулган хүлээлгэсэн юм. Хиагтын гэрээгээр Ховдын хязгаарын нийт арван хошууг
(Урианхай 7 хошуу, Торгууд 2 хошуу, Хошууд 1) Монголын газар нутгаас тасалж
Шинжаан мужид нийлүүлсэн байна.

                                           169
                            Монголын түүх, соёл, ёс заншил

    Хятад улс Монголын
тусгаар тогтнолыг 1945
оныг хүртэл албан ёсоор
хүлээн зөвшөөрөөгүй юм.
Тийм учраас 1950-иад оныг
хүртэл Монгол, Хятадын
хилийн     хэлэлцээр хийх
боломжгүй байсан тул
Монголын           тусгаар Зураг 4.39. Хилийн гэрээ байгуулах явц
                             Тайлбар: Монгол, Манжго улсын төлөөлөгчид гэрээнд гарын
тогтнолыг           хүлээн үсэг зурсаны дараа (1941)
зөвшөөрсөн цагаас хоёр Эх сурвалж: https://mongoltoli.mn/
улсын хоорондын хилийн асуудал сөхөгдсөн байна. БНМАУ болон БНХАУ-ын
хооронд 1953 оноос хоёр улсын хилийн цэргийн харуулуудыг татан буулгаж
найрамдлын хилтэй болжээ. Гэвч Хятадын зүгээс Монголын хил давж орж ирэн
хайгуул судалгаа хийх, байгалийн баялгийг ашиглах, мал бэлчээх, хашаа саравч,
байшин сууц барих зэргээр хил зөрчих тохиолдол тасрахгүй байсан учраас
БНМАУ-ын Засгийн газраас хилийн гэрээ байгуулах санал тавьж 1957 оноос
харилцан ноот бичиг солилцож байгаад 1962 онд хил тогтоох гэрээ байгуулах
ажил Улаанбаатар хотод эхэлсэн байна. Уг гэрээгээр 30 хэсэг газрын 17321 км.кв
газрын хилийг тогтоосон ч Байтаг, бага Хавтаг, Соёлз гэрэг газрын хилийг
тогтоох асуудалд хоёр тал санал нэлээд зөрөлдсөнийн эцэст Соёлз уулын орой,
Байтаг уулын ар хэсгээр хил тогтоож 5007 км.кв газрыг Хятадын талд өгсөн
байна. 1962 оны тус гэрээг НҮБ-ын Нарийн бичгийн дарга нарын газар бүртгэж
авснаар манай өмнөд хил олон улсын хэмжээнд баталгаажсан юм. Түүнээс хойш
өмнөд хөрштэй хиллэдэг хилийн шугамыг 1982-1984, 2001-2005 онуудад хоёр
удаа хамтран шалгажээ.
    Монголчуудын умард хилийн хувьд Байгаль нуур, Сибирээр зааглагдаж
байсан боловч XVI зуунаас Орос улс Сибирьт нэвтрэн орж суурьших
бодлогыг идэвхитэй явуулж эхэлжээ. Оросын засгийн газраас Сибирь рүү
шинжилгээний анги хэмээх цэргийн ангиудыг илгээж газар орны байдал,
байгалийн баялаг, оршин суугчдын амьдрал, эрхлэх аж ахуй, шашин шүтлэг
зэргийг судлан эзлэн түрэмгийлэхэд хэрэгтэй мэдээ сэлтийг цуглуулж
байжээ. Чингээд гол зангилаа түшиц газруудад шивээ, өвөлжөө, хот
байгуулж, тэр нь аажимдаа нутгийн ардыг захирах захиргааны төвүүд болон
томорч байв. Монгол ноёдууд, нутгийн ард иргэд Оросын түрэмгийллийг
эсэргүүцэн шаардах бичиг явуулж, зарга хийж байсан ч тус нэмэр болохгүй
байсан учир эсэргүүцэн тэмцэх болсон байна. Манжийн эзэн хаан Оросын
түрэмгийллийн эсрэг Халхын тэмцлийг дэмжиж байсан ч Халх, Ойрадын


                                        170
                         Монголын түүх, соёл, ёс заншил

тэмцэл хурцадсаныг Оросын тал ашиглан умард хилийг довтолж 1688 онд
их, бага Хаялага голын Монголчуудыг Орост дагаар орох гэрээнд гарын
үсэг зуруулсан байна.
                               Тухайн түүхэн нөхцлөөс шалтгаалан 1689 оны
                               Нэрчүгийн гэрээгээр Манж, Оросын хилийг Хар
                               мөрний баруун урсгалын дагуу тогтоосон боловч
                               1727 оныг хүртэл Оросууд Хөвсгөл нуурын
                               орчмоор урагш түрэн орж ирэх үйл явц идэвхжсэн
                               боловч нутгийн дархадуудын тэмцлийн үр дүнд
                               Оросуудыг хойш шахан гаргаж Орос Халхын
                               хилийг дархадын нутгийн хойгуур тогтоосон
                               билээ. Буурын гэрээгээр 1727 онд Халхын хилийг
                               Эргүнэ голын зүүн эргийн Авгайт уулнаас Тагнын
                               тувагийн баруун хойт захын баруун Саяны
Зураг 4.40. Хилийн багана      нурууны Шавинайн даваа хүртэл тогтоож Халхын
Тайлбар: Монгол улсын №01 тоот хилийн харуулуудаар хамгаалуулжээ. Ийнхүү
багана (Баян-Өлгий. Улаанхус)  одоогийн Монгол улсын хойд хилийн шугам нь
Эх сурвалж:
http://www.findglocal.com/     270 гаруй жилийн өмнө төлөвшин тогтсон юм.
                               Энэ хилийн шугам бараг өөрчлөгдөөгүй бөгөөд
1977-1979 онд хуучин хилээ тодотгон сэргээх ажлыг явуулсан байна. Шавинайн
даваанаас Сийлхэмийн нуруу ба Алтайн нуруугаар Зайсан нуурын дэргэдэх
Эрчис голын Мааньт гарам хүртэлх хилийн зурвас тодорхойгүй байсныг Манж-
Орос, Монгол-Оросын хоёр удаагийн хэлэлцээрээр тогтоож 1864 онд хил тогтоох
гэрээнд гарын үсэг зурсан байна. Тус гэрээгээр Монголын хилийг Ховдын
хязгаарын хойд хэсэг болох Сийлхэмийн нуруунаас хойш байсныг
дотогшлуулсаныг эсэргүүцэж 1890 онд Монголын зарим ноёд зарга мэдүүлсэн
боловч амжилтанд хүрсэнгүй.
      Тагнын урианхай, тува хоёрын хооронд нутаг бэлчээрийн хуваарь байсан
боловч тогтсон хил байсангүй. Тиймээс 1958 онд БНМАУ, ЗСБНХУ-ын засгийн
газраас Тувагийн хилийн хэлэлцээр хийж Увс аймгийн баруун захын Асгатын
давааны хойт өндрөөс Хөвсгөлийн Тэнгис голын эхэн дэх Монгол шарын
давааны зүүн өндөр дэх хилийн нэгдүгээр багана хүртэлх хилийн шугамыг
тогтоож 1305 км газарт 332 овоо босгов. Үүний дараа 1987-1996 оны хооронд
анх удаа хоёр орны хилийн хамтарсан шалгалтыг хийсэн байна. Ийнхүү
Монгол улсын өнөөгийн умард хил олон зуун жилийн түүхэн үйл явдлын үр
дүнд төлөвшин тогтжээ.
      Ийнхүү XVII зууны Монгол нутгийн хил хязгаарын өөрчлөлт болон түүхэн
бусад нөхцөл байдлын улмаас Монгол угсаатны зарим хэсэг нь гадаад улсын
харъяалалд багтах болсон байна.

                                     171
                           Монголын түүх, соёл, ёс заншил

    Буриад: Буриадуудын зарим
хэсэг нь Юан улс мөхсөний дараа
Ойрадуудын бүрэлдэхүүнд багтаж
байгаад XVII зууны эхэн үе болоход
Хянганы нуруу, Эргүнэ мөрөн,
Сэлэнгэ, Байгаль нуурын зүүн,
өмнө биеэр нутаглаж Халхын
Түшээт хан, Сэцэн ханы харъяат
болж явжээ. Хаант Оросын зүгээс
явуулсан үйл ажиллагааны улмаас Зураг 4.41. Оросын холбооны бүгд найрамдах
1636 оноос Сибирьт Оросын Буриад улсын газар зүйн байршлын зураг
                                     Тайлбар: Монгол улстай хил залгаа нутагладаг
захиргаа тогтож эхлээд 1643 онд Эх сурвалж: https://mn.wikipedia.org/
Ольхон, 1645 онд Байгаль нуур,
1646 онд Дээд Ангар, 1648 онд Баргужин, 1665 онд Сэлэнгэ, 1666 онд Дээд Үд
зэрэгт цэрэгжсэн шивээ, гацаа суурин байгуулж түрэмгийлэх бодлогоо
идэвхижүүлжээ. Хэдийгээр нутгийн иргэд 1667 онд Зүүнгарын Сэнгэ, 1669-1670
онд Дайхун тайж, 1674 онд Тавнангийн гэгээн тайж, 1684 онд Түшээт хан
Чахундорж, 1688 онд Баатар хун тайж зэрэг ноёдтой хамтран удаа дараа
эсэргүүцэл үзүүлж байсан боловч Халх болон Зүүнгарын хооронд дайн дэгдсэнээр
1689 онд Нерчүгийн гэрээгээр Буриадууд албан ёсоор Оросын мэдэлд шилжив.
    Энэ үеэс хойш Буриадын аж ахуй, соёлд Оросын нөлөө тусч Талын Дум
хэмээх засаг захиргааны нэгж байгуулагдсан төдийгүй 1901 оноос Буриадын
нутгийн удирдлагыг устгаад Оросын засаг захиргааны нэгж байгуулан оросчлох
бодлого явуулж эхлэв. ХХ эхэн гэхэд Буриадууд үндсэн газар нутгийнхаа тал
хувийг алдсаны зэрэгцээ нийт хүн амын 24% (288.000) орчим нь л буриадууд
байжээ. 1904 оны дайнд Хаант Орос улс Японд ялагдсаны дараа загалмайн
шашинд орсон буриадуудыг гурван жил татвараас чөлөөлөх зэрэг элдэв арга
хэрэглэж нутгийн иргэдийг христийн шашинд оруулах, Орос иргэдийг нүүлгэн
суурьшуулах, газар эзэмшиж, байгалийн баялаг ашиглах зэргээр Сибирь, Байгаль
нуурын бүс нутгийг Оросжуулах үйл явцыг улам хүчтэй явуулж байлаа.
    Буриад монголчууд дайн тулааны хөл, газар нутгийн хавчлага, татварын
дарамт зэргээс шалтгаалан Армонгол руу олноороо дүрвэхэд хүрчээ. Тэд ХХ зууны
эхээр одоогийн Дорнод аймгийн нутгаар 700 өрх Монголд нүүж ирсний зарим нь
1911 оны хувьсгалын дараа Ар болон Өвөрмонголын Хөлөнбуйрын шинэ, хуучин
барга хошуунд нүүн очжээ. 1921 оны хувьсгалын үед 1000 гаруй өрх Монголд ирж
одоогийн Хэнтий, Дорнод аймгийн хойд нутгуудаар нутаглах болжээ.
    1921 онд Алс Дорнодын Бүгд Найрамдах Улсын бүрэлдэхүүнд Буриад
Монголын автономит муж байгуулж 1922 онд ЗХУ-ын бүрэлдэхүүнд оруулсан
байна. Буриадууд автономит улсаа хадгалж үлдэхийн төлөө тэмцсэний үр дүнд

                                       172
                             Монголын түүх, соёл, ёс заншил

1923 онд “Зөвлөлт Социалист Бүгд Найрамдах Автономит Буриад Монгол Улс”
байгуулж, нийслэлийг Дээд-Үд хотоор тогтжээ. Улмаар 1937 онд анхны үндсэн
хуулиа батласан бол 1958 онд ЗХУ-ын Дээд Зөвлөлийн Тэргүүлэгчдийн газраас
нэрний нь Монгол гэдэг үгийг албан ёсоор хассан тогтоол гаргасан юм. 1994 онд
Буриад улс ОХУ-ын холбооны гэрээнд гарын үсэг зурж нэгдэн орсон байна.
     Тува: Тувачууд XVI-XVIII
зуунд Ховдоос зүүн тийш Хөвсгөл
нуур хүртэлх зурвас нутагт сууж
байсан бөгөөд Манж нар 1750-иад
онд одоогийн Тува улсын нутагт
нүүлгэж Тагна Урианхайн Амбан
ноёны хошуу гэсэн засаг захиргаанд
харъяалж        байв.      1911       онд
Монголчууд Манжаас салснаар
Туваг өөрийн улсын бүрэлдэхүүн
гэж үзэж байсан ч Хаант Орос Зураг 4.42. Оросын холбооны бүгд найрамдах Тува
                                          улсын газар зүйн байршлын зураг
улсын байр сууринаас шалтгаалан Тайлбар: Монгол улстай хил залгаа нутагладаг
шууд нэгтгэх боломжгүй байлаа. Эх сурвалж: https://mn.wikipedia.org/
1944 онд Тува нар ЗХУ-ын бүрэлдэхүүнд орсон бөгөөд автономит мужийн эрхтэй
байгаад 1961 онд Зөвлөлт Социалист Автономит Бүгд Найрамдах Тува Улс болон
өөрчлөн байгуулагдаж нийслэл нь Кызыл (Улаан) хотод төвлөрч, улмаар 1992 онд
Оросын холбооны бүгд найрамдах Тува улс болсон юм.
                                                              Халимаг: Өмнөх хэсэгт
                                                              бид XVI зууны үед
                                                              Торгуудууд Монгол нутгаас
                                                              нүүдэллэн Ижил мөрөн,
                                                              Каспийн тэнгисийн хойд
                                                              хэсэгт суурьшсан талаар
                                                              товч    дурьдсан    билээ.
                                                              Халимагчууд бол тэдгээр
Зураг 4.43. Оросын холбооны бүгд найрамдах Халимаг Тангч
улсын газар зүйн байршлын зураг                               Монголчуудын үр хойчис
Тайлбар: Монгол улсаас алс Ижил мөрний хөвөөнд нутагладаг юм. Халимагууд аажимдаа
Эх сурвалж: https://mn.wikipedia.org/
                                                              Оросуудтай      зөрчилдөх
болсноор 1655 онд Оросын эзэн хаан өөртөө үнэнч байхыг шаардсан байна. Энэ үед
халимагууд Доод Волга мөрнөөс Каспийн тэнгисийн хойд хэсэг, өмнө зүгт Терек гол,
хойд зүгт Самар хот, баруун зүгт Дон мөрөн, зүүн зүгт Урал мөрөн хүртэл өргөн
уудам газар нутгийг эзлэж байсан ч эзэмшил газар нь улам бүр багассан билээ.
     Халимагуудад өмөг түшиг нь болж байсан Зүүнгарын хаант улс мөхсөнөөр
сүр хүч, нэгдмэл байдал улам доройтож 1825 онд Оросын нөлөөнд бүрэн орсон

                                          173
                             Монголын түүх, соёл, ёс заншил

тул Халимагийн асуудлыг Оросын Дотоод хэргийн яам эрхлэх болжээ. 1917 онд
Октябрийн хувьсгал ялсантай уялдуулан автономит улс болох гэсэн боловч муж
болгохоор шийдвэрлэсэн байна. 1930 онд ЗХУ-ын эсрэг тэмцэл гаргасан ч эрх
баригчид цэргийн хүчээр цус урсган дарж, харин 1935 онд Зөвлөлт Социалист
Автономит Бүгд Найрамдах Халимаг улс болгоод 1937 онд Үндсэн Хуулиа
батлажээ. Гэвч 1943 онд дэлхийн хоёрдугаар дайны явцад Германы талд байлдсан
хэмээн Автономит Халимаг улсыг татан буулгаж 100 мянга гаруй хүнийг Сибирь
нутагт цөлсөн байна. Халимагууд 1954 онд өөрийн автономит эрхийг сэргээж,
суугуул нутагтаа иргэж ирэх хүсэлтийг Зөвлөлт засгийн газарт тавьсны үр дүнд
эрх баригчид зөвшөөрч 1958 онд “Зөвлөлт Социалист Бүгд Найрамдах Халимаг
улс” болгосон бол 1990 оноос ОХУ-ын бүрэлдэхүүнд Бүгд Найрамдах Халимаг
Тангч улс хэмээгдэх болов.
     Алтай: Зүүнгарын хаант
улсын харъяанд байсан тус нутагт
1700-аад оноос Оросууд ирснээр
уугуул иргэд нь аажмаар нүүдлийн
соёл иргэншлээс суурин соёл
иргэншил рүү шилжсэн байна.
1922 оныг хүртэл бие даан тусгаар
тогтнохоор оролдсон ч амжилтанд
хүрсэнгүй Ойрадын автономит
муж болон зохион байгуулагдаад
1932 оноос Ойродын автономит Зураг 4.44. Оросын холбооны Горно-Алтайн бүгд
                                          найрамдах улсын газар зүйн байршлын зураг
муж, улмаар 1948 онд Горно- Тайлбар: Монгол улстай хил залгаа нутагладаг
Алтайн автономит муж болгон Эх сурвалж: https://mn.wikipedia.org/
өөрчлөн нэрлэжээ. Нийслэл Ойрод-Тура хотыг Горно-Алтайск гэж өөрчлөн
нэрлэсэн бөгөөд 1991 оноос Горно-Алтайн Бүгд Найрамдах Улс болжээ.
                                                     Өвөрмонгол: Өмнөх бүлгүүдэд
                                                     ХХ зууны эхэн үеийг хүртэлх
                                                     Өвөрмонголын түүхийг тодорхой
                                                     өгүүлсэн билээ. 1947 онд
                                                     Өвөрмонголын автономит улс
                                                     байгуулагдсанаар       Өвөрмонгол
                                                     хэмээх       урьдын     ойлголтонд
                                                     өөрчлөлт орж урьдын “дотоод
                                                     засаг 49 хошуу”-ны 43 хошуун
Зураг 4.45. БНХАУ-ын Өвөр Монголын өөртөө засах      дээр Алашаа, Эзнээ голын
орны газар зүйн байршлын зураг
                                                     монголчуудаас гадна Цахар, Хөх
Тайлбар: Монгол улстай олон зуун км-ээр хиллэдэг
Эх сурвалж: https://mn.wikipedia.org/                хотын түмэд, Барга зэргийг

                                         174
                               Монголын түүх, соёл, ёс заншил

шинээр багтаасан засаг захиргааны нэгж болжээ. Одоо БНХАУ дахь монголчуудын
дийлэнх олонхи нь Өвөрмонголын өөртөө засах оронд оршин сууж байна. Нийслэл
нь 1571 онд Түмэдийн Алтан ханы байгуулсан Хөх хот бөгөөд албан ёсны хэл нь
Хятад хэлнээс гадна монгол бичиг бүхий Монгол хэл байдаг.
    Ийнхүү Монгол улсын нутаг дэвсгэр нь Хүннү төр байгуулагдсанаас хойш
хоёр мянга гаруй жилийн турш Монголчуудын өвөг дээдсээс өнөөгийн биднийг
хүртэл тасралтгүй оршин амьдарсаар ирсэн уугуул нутаг хэвээр хадгалагдан
байгаа бол XVII зууны үеэс эхлэн хүчирхэгжсэн хөрш гүрнүүдэд Монголчуудын
зарим хэсэг нь харъяалагдан эдүгээ ч дээр дурьдсан автономит эрх бүхий улсууд
болон оршин тогтносоор байна. Эдгээрээс гадна Оросын холбооны улсын засаг
захиргаанд Агийн дүүрэг, Усть-Ордын дүүрэг зэрэг газруудад, БНХАУ-ын засаг
захиргаанд Шинжаан дахь Баянгол, Борталын монгол өөртөө засах тойргууд,
Ховог сайр, Цавчаад шивэйгийн өөртөө засах сумууд, Ганьсу муж дахь Сүбэй,
Дуншан, Сүнаний шар югур өөртөө засах сумууд, Ляонин муж дахь Хорчин зүүн
гарын монгол, Фүсиний монгол өөртөө засах сумууд, Гирин муж дахь өмнөд
Горлос монгол өөртөө засах сум, Хармөрөн муж дахь Дөрвөд монгол өөртөө
засах сум, Хэбэй муж дахь Вэйэний монгол, манж өөртөө засах сум, Юннань
муж дахь шинэ Монгол үндэстний гацаа зэрэг газруудад Монголчууд тодорхой
хэмжээгээр оршин суусаар байгаа юм.




Зураг 4.46. Монгол Улсын нутаг дахь угсаатны бүрэлдэхүүний зураглал
Тайлбар: Төвлөрөн суудаг засаг захиргааны нэгжээр ялган харуулсан байдал
Эх сурвалж: https://mongoltoli.mn/


                                            175
                          Монголын түүх, соёл, ёс заншил

    Монгол улсын нутаг дэвсгэрт нийтдээ уугуул хорин устан угсаатан оршин
суугаа бөгөөд 85 орчим хувийг Халхчууд эзэлж байна.
    Халх: Халх түмэн нь эртнээс Монгол улсыг харийн довтолгооноос хамгаалах
халх, бамбайн үүрэг гүйцэтгэж ирсэн учраас “Халх” хэмээн нэрлэгджээ. Монголын
эзэнт гүрний дараахь үед Зүүн Монголын 6 түмний нэг нь Халх байжээ. Халх
түмний нэр арай хожуухан түүхэнд нэр гарсан хэдий ч, түүний уг шаг нь Чингис
хааны үеийн язгуурын Монголын аймаг овгуудаас гаралтай учир Халхыг нэлээд
эртний гаралтай гэж үздэг. Бүх Монголыг нэгтгэн захирсан Батмөнх Даян хааны
үед Халх түмэн нь Арын 7 отог, Өврийн 5 отгоос бүрдэж, Арын 7 отгийг түүний
хөвгүүн Гэрсэнз, Өврийн 5 отгийг хөвгүүн Алчуболд нар тус тус өвлөн авчээ.
Өврийн таван отог Халх нь жарууд, баарин, хонгирад, баяд, үжээд (үжрээд)
бөгөөд 1610-20-оод оны үед Зүрчидийн Хожуу Алтан улсад дагаар орж, хожим
нь Өвөр Монголд багтах болов. Эдүгээ Өвөр Монголын Баарин, Жарууд хошууд
нь өвөр халхчуудаас бүрдсэн юм. Харин Арын долоон отог нь жалайр, бэсүд,
элжигин, горлос, хөхүйд, хатагин, урианхан бөгөөд хожим нь үнэгэд, хэрэгүд
(гэрүүд), хүрээ хороо, цоохор, тангуд, сартуул гэсэн 6 отог нэмэгдсэнээр нийт
13 отогтой болжээ. Гэрсэнзийн 7 хөвгүүн дээрх 13 отгийг хуваан захирсан агаад
XVI зууны эцэс болоход зүүн, баруун гарын 7 хошуунаас бүрдэх болжээ. Энэ үед
халхчууд Их говийн умар талд, Алтай, Хангай, Хэнтийн нуруу хавиар төвлөрөн
нутаглаж байв. Энэ үеэс Ар Халх хүчирхэгжин, үнэн хэрэгтээ биеэ даасан улс
болон хувирснаар Зүүн Монгол нь үндсэндээ хоёр хэсэгт хуваагдсан юм. XVII
зууны эхэн хагаст Халхад 3 хан төрөн гарч, Халхын улс төрийн амьдралд голлох
үүрэг гүйцэтгэж байсан боловч, Халхын хамгийн гол эрх мэдэлтэн нь Гэрсэнзийн
ахмад хөвгүүн Ашихайн угсааны Халхын баруун гарын Засагт хан байв. 1620-
оод оны үед Өврийн таван отог Халх Хожуу Алтан улсад дагаар орсноор “Халх”
гэдэг нэр гагцхүү Арын долоо отог Халхыг заах болсон бололтой. 1636 онд
өвөрлөгчид Чин улсад дагаар орсноос хойш Халх нь өөрсдийгөө Монголын
төрийг залгамжлан авч яваа хэмээн үзэх болжээ. Харин 1660-аад оны үеэс эхэлсэн
Халхын дотоодын самуун, Халх-Ойрадын дайн (1688)-ы улмаас Халхын хаад
ноёд, хүн амын ихэнх нь Өвөрлөгч нутагт оржээ. Улмаар Манжийн шахалтын
доор, аргагүйн эрхэнд 1691 онд Халх албан ёсоор Чин улсын эрхшээлд оржээ.
Ингэснээр 1691 оноос эхлэн Халх нь 3 аймаг, түүний харьяаны 34 хошуунд
хуваагдах болов. 1725 онд Сайн ноён аймаг байгуулагдсанаар XVIII зууны
хожуу хагасаас эхлэн Халх нь 4 аймаг, 86 хошуунаас бүрдэх болжээ. Халхчууд
Манжийн эрхшээлд орохоос өмнө Чин улсад дагаар орсон халхчуудаар манж нар
2 хошуу байгуулж, Дотоод засгийн 6 чуулганд харьяалуулсан юм. 1691 оноос
хойш Халх нь Монголын “гадаад засаг”-ийн нэг хэсэг болжээ. Улмаар XIX зууны
эцэс болоход “гадаад засаг” гэдэг нэр томьёог манж, хятадууд “Гадаад Монгол”
гэсэн нэр томьёогоор орлуулан хэлэх явцад “Халх” ба “Гадаад Монгол” гэдэг

                                      176
                          Монголын түүх, соёл, ёс заншил

нэр томьёо нь бараг адил утга илэрхийлэх болсон. 1911 оны 12-р сард Халхын
язгууртнууд голлосон тусгаар тогтнолын хувьсгал гарч, Монгол улс Манж Чин
улсаас салж, тусгаар тогтнолоо зарлан тунхаглажээ. Өнөөгийн Монгол улс нь эрт
цагийн Халхын хүн ам, газар нутагт суурилсан улс юм.
                                   Буриад: Буриад хэмээх нэр анх Монголын
                                   Нууц Товчоонд тэмдэглэгджээ. 1207 онд
                                   Зүчийн элсүүлэн авсан ойн аймгийн нэг нь
                                   Буриад болно. Одоогийн буриад угсаатны
                                   бүлэг нь Монгол улсын хойд хилийн дагуу
                                   Байгал нуурын ар, өвөрт Доод Үдийн голоос
                                   (ОХУ-ын Красноярскийн хязгаар) Хармөрөн
                                   хүртэл оршин сууна. Буриад нь харилцан
                                   адилгүй цаг хугацаанд хоорондоо нэгдэж
                                   буриад хэмээх нэгэн нэрээр нэрлэгдэх болсон
                                   үндсэн 6 хэсгээс бүрдэл болжээ. Эдгээр нь
                                   ихирэд, булгад, хонгоодор, хорь, хамниган,
                                   Сэлэнгийн буриад нар болно. Эднээс Байгал
                                   нуурын баруун талд (ОХУ-ын Эрхүү муж)
Зураг 4.47. Буриад эрийн зураг     ихирэд, булгад нар, Түнхэн, Соёны нуруугаар
Тайлбар: ХХ зууны эхэн үе          (ОХУ-ын Буриад улс) хонгоодор, Байгал
Эх сурвалж: https://mongoltoli.mn/
                                   нуурын өвөр (ОХУ-ын Буриад улс), Агын тал
нутагт (ОХУ-ын Өвөр Байгалын хязгаар) хори нар, Онон мөрнөөр (ОХУ-ын
Өвөр Байгалын хязгаар) хамниган нар, Сэлэнгэ мөрний сав дагуу (ОХУ-ын
Буриад улс) Сэлэнгийн буриадууд нутаглан суудаг. Монголын Юань улсын төр
Монгол нутагтаа шилжин ирснээс хойш Байгал нуурын баруун талын буриад нь
дөрвөн ойрадын бүрэлдхүүнд багтаж байсан бөгөөд XVI зуунаас Зүүн Монголын
Халх түмний харьяанд оржээ. XVII зууны эхээр Орос улс өмнөд Сибирьт нэвтрэн
орж, ширүүн дайн хийсний эцэст Байгалын ар биеийн буриад аймгуудыг эзэлж
авав. Үүнээс болж нэг хэсэг буриад нар 1658 онд Халхын зүг дүрвэн оржээ.
Байгалын өвөр бие нь XVII зууны эцэст Халхын дотоод хямрал, дайн самууны
улмаас хүн ардынхаа хамт Орост харьяалагдах болжээ. 1727 онд Орос улс Манж
Чин улстай Буурын гэрээгээр хил хязгаараа тогтоон баталгаажуулснаас хойш
Орос улс өөрийн харьяанд оруулсан Байгал нуурын ар, өвөр дэх олон монгол
овог аймгуудыг буриад хэмээх ерөнхий нэрээр нэрлэх болсон байна. XVII зууны
төгсгөл XVIII зууны эхнээс Байгалын өвөр биед бурхны шашин дэлгэрч эхэлсэн
бөгөөд ХХ зууны эхэн болоход Байгалын өвөрийн буриад монголчууд бараг бүгд
бурхны шашинд оров. Байгалын баруун биед Оросын захиргаа христосийн үнэн
алдартны шашныг хүчлэн дэлгэрүүлсэн боловч ихэнх баруун буриадууд XX
зууныг хүртэл бөөгийн мөргөлтэй хэвээр үлджээ. ХХ зууны эхэнд Орос оронд

                                      177
                          Монголын түүх, соёл, ёс заншил

явагдсан газрын шинэчлэлийн бодлого, хувьсгал, дотоодын дайн зэргээс дүрвэсэн
буриадууд олноор нүүдэллэн Монголын умард хязгаар орны дагуу суурьшиж
зарим хэсэг нь Хөлөнбуйрын зүгт нүүдэллэн очжээ. Эдүгээ Монгол улсад 45000
орчим буриад хүн оршин сууж байна.
     Баяд: Баяд гэдэг нэр “баян, чинээлэг”
гэсэн үгнээс гаралтай. Баядыг маш эртний
аймаг гэж үздэг бөгөөд Хүннүгийн Модун
шаньюй НТӨ III зууны үед Баян аймгийг
эрхэндээ оруулсан тухай сурвалжийн мэдээ
бий. Харин VI-VIII зууны үед баядууд Хөлөн,
Буйр нуур хавиар нутаглаж байжээ. VIII-X
зууны үед тэдний зарим нь Сэлэнгэ мөрний
сав, Бурхан халдун ууланд нутаглаж байснаас
үзэхэд баядууд нэлээд өргөн уудам нутагт
тархан сууж байсан бололтой. Улмаар баядын
зарим нь монголчуудын эрхшээлд орж
Дарлигин аймагт тооцогдох болжээ. Тэмүжин
Их Монгол улсыг байгуулахад түүний түшиг
тулгуур болсон 13 хүрээний нэг нь дан ганц
                                               Зураг 4.48. Баяд хүмүүсийн зураг
баядуудаас бүрэлдэж байжээ. 1206 онд Тайлбар: ХХ зууны эхэн
баядуудаар нэг мянган байгуулж Үнгүр Эх сурвалж: https://mongoltoli.mn/
буурчийг мянганы ноёноор томилжээ. Тэдгээр
баядууд ерөнхийдөө Хэнтийн нуруунаас урагш нутаглаж байжээ. Харин XVI
зууны эхээр Батмөнх Даян хаан хөвгүүддээ албат таслан хуваах үед тавдугаар
хүү Алчуболдод Халхын таван отгийг өгсний нэг нь Баяд байсан агаад тус отгийг
Алчуболдын ач Сонин дайчин захирч байжээ. XVII зууны эхээр Манжийн
түрэмгийлэгчид Өвөр Монголыг эзлэн авах үед баяд ч бас тэдний эрхшээлд орж
монгол 8 хошуунд багтаж, Өвөр Монголын зүүн урдуур, Бээжингээс хойхнуур
суурьшжээ. Түүнчлэн XV зууны сүүлч XVI зууны эхээр ойрадууд Алтайд
нутаглах цагт тэдний дунд баядууд байсан бөгөөд тэд анхандаа гол төлөв Цорос
аймгийн харьяанд оршиж, Эрчис мөрний сав дагуу нутагладаг байв. Хожим нь
дөрвөд хүчирхэгжих үед баяд нь түүний харьяат бага аймаг болжээ. Зүүнгар
улсад дотоодын самуун өрнөсний улмаас 1753 онд Дөрвөдийн ноён Цэрэн, Цэрэн
убаши, Цэрэнмөнх нар харьяат дөрвөд, баяд ардаа авч Алтайн нурууг Үенч,
Бодончийн хавцлаар давж, Халхын нутагт орж иржээ. Манж нар тэдгээр дөрвөд,
баядуудыг 1754 онд Сайн заяатын хоёр чуулганд хуваахад баядууд зүүн гарын
чуулганд багтжээ. Энэ үед баядын 586 өрх, дөрвөдийн 114 өрхөөр нийт 11 хошуу
болгон зохион байгуулсан ажээ. 1780-аад онд Сайн заяатын зүүн гарын чуулганаас
баруун гарын чуулганд шилжүүлсэн 2 хошууны нэг нь Дундад баруун хошуу

                                      178
                         Монголын түүх, соёл, ёс заншил

буюу хожмын Ерөөлт (Баатар) засгийн хошуу байжээ. Үүнээс хойш зүүн гарын
чуулганд захирагдсан баяд хошуу 10 болсноор “Арван баяд”, “Баядын арван
хошуу”, “Арван баядын хошуу” гэх зэргээр нэрлэгдэх болов. 1912 онд Монгол
улсын засгийн газраас Сайн заяатын зүүн гарын чуулганы хошуудаар Дөрвөд
Далай ханы аймгийг байгуулахад Баядын 10 хошуу түүнд харьяалагджээ. 1925
онд Дөрвөд Далай ханы аймаг, Зоригт хан аймаг хоёрыг нийлүүлээд Чандмань
уулын аймгийг байгуулжээ. Тэр үед Баядын 11 хошууг нэгтгэж Баянмандал
уулын хошууг байгуулж Чандмань уулын аймагт захируулжээ. 1931 онд Чандмань
уулын аймгийн суурин дээр Увс аймгийг байгуулж урьдын баядын хошуудаар
Зүүнговь, Малчин, Тэс, Хяргас сумыг байгуулжээ. 1952 онд Наранбулаг сумыг
байгуулахад Малчин сумаас нэг баг оруулжээ. Одоо баядууд Увс аймгийн дээрх
сумд, Улаанбаатар хотод бөөнөөр оршин суудгаас гадна бусад монголчуудын
дотор овгийн байдалтайгаар оршин сууж байна.
    Дархад: Дархад нарын талаар XVII зууны эхэн хагаст Халхын баруун
гарын хотгойдын язгууртан Сэнгүн баатар хунтайж Хөвсгөл нуурын умард,
баруун этгээдэд хураан дагуулж эрхэндээ оруулснаар анх түүхэн сурвалжид
тэмдэглэгдсэн. Сэнгүн баатар хунтайжийн хүү Гэлэг ноён хутагт Оросын зүг
алдагдсан албат ардаа эргүүлж авах бодлого хэрэгжүүлж одоогийн ОХУ-ын
Нижнеудинск орчмоос өөрийн хуучин албат буриад, тофалар овгуудыг нүүлгэн
авчирж байсан нь хар дархадын бүрэлдхүүнд оролцжээ. Гэлэг ноён хутагт
1686 онд болсон Хүрэнбэлчирийн чуулган дээр Халхын зүүн гарын хүчирхэг
Түшээт хаан Чахундоржийн дэмжлэгийг олохын тулд түүний дүү анхдугаар
Жавзандамба хутагт Өндөр гэгээн Занабазарт өөрийн албат хар дархад нарыг
шавь болгон өргөв. Жавзандамба хутагтын шавь болсон учраас 1691 онд Халх
Монгол Чин улсад дагаар ороход хошуу чуулганы зохион байгуулалтад орсонгүй
харин Жавзандамба хутагтын их шавийн захиргаанд багтан хоёр отогт хуваагдан
захирагдаж байгаад XIX зууны дунд үеэс эхлэн гурван отог болон хуваагдав.
Тэдгээр отгийг зайсан тушаалтан захирч Их шавийн захиргаа Эрдэнэ шанзодбын
яамнаас томилсон хаалгач лам нарын хамтаар Жавзандамба хутагтын хэрэгцээнд
зориулсан үст албыг хурааж жил бүр Хүрээнд хүргэж өгдөг байв. Хар дархад
отгийн нутаг нь өмнө талаараа Чин улсаас Оросын зүг байгуулсан гэр харуулын
шугамаар халхчуудтай, умар талдаа Оросын хилийн шугамаар буриад нартай зах
нийлэн Хөвсгөл нуурын баруун этгээдэд оршиж байжээ. Баруун талдаа Тагна
урианхайн Тожи хошуу болон хотогойдын Дүүрэгч засгийн хошууны харьяат
Ар ширхтэн отгийн урианхайчууд, зүүн талдаа Хөвсгөл нуурын хойт этгээдээр
Хөвсгөл нуурын урианхай хошууны урианхайчуудтай хөршлөн харьцангуй
буйд зах хязгаар нутагт оршин суусан тул дархад хэмээх угсаатны өвөрмөц
соёлыг бүрдүүлсэн байна. 1911 онд Монгол улс тусгаар тогтнолоо тунхаглахад
Их шавийн дархад отог Монгол улсдаа дагаар орж Богд хааны шууд захиргаан

                                     179
                         Монголын түүх, соёл, ёс заншил

дор захирагдав. 1921 онд Монгол улс тусгаар тогтнолоо сэргээн мандуулахад
Монгол улсын захиргаанд хэвээр үлдэж, 1922 оны засаг захиргааны өөрчлөлтөөр
хошуу сумны зохион байгуулалтанд орж 1931 онд Хөвсгөл аймаг байгуулагдахад
одоогийн Ренчинлхүмбэ, Баянзүрх, Улаан-Уул, Цагааннуур сумдад хуваагдан
захирагджээ. Монгол улсад 22000 орчим дархад хүн оршин сууж байна.
    Элжигин: Монголын дарлигин аймгийн нэгэн болох хонгирад аймгаас
элжигин нь салбарлан гарчээ. Хонгирад аймгийн өвөг Адтан Кудука
хэмээгчийн хүү Тосбодайн хүү Мисар Өлүг гэгчийн хятан хатнаас төрсөн хүү
нь Элжигиний өвөг дээдэс гэдэг байна. Их Монгол улс байгуулагдахад элжигин
нь Чингис хааныг дэмжиж байсан тул олон мянганд хуваагдсангүй. XVI зуунд
Зүүн Монголын 6 түмний нэг Халх түмний арын отгуудын нэг болжээ. Батмөнх
Даян хааны отгон хүү Гэрсэнз жалайр хунтайжийн хоёрдугаар хүү Ноёндай
хатан баатар нь бэсүд, элжигин хоёр отгийг өмчилж авчээ. Ноёндайн ганц хүү
Төвөд баатрын хоёрдугаар хүү Сайн Бадма нь элжигин отгийг уламжлан захирах
болсон байна. 1688 онд зүүнгарын цэргийн довтолгооны үеэр Сайн Бадмын 8
дугаар хүү Цэрэнгомбо баатарын хүү Гүнзэн хатан баатар нь Хангай ууланд
зүүнгарын цэрэгт цохигдож ялагдаад албат ардаа аван Чин улсад дагаар оржээ.
1696 онд Галдан бошогт хаан Чингийн цэрэгт ялагдсан тул Гүнзэнг Хангай
нурууны ар Идэр, Чулуутын голд илгээн суулгажээ. Гүнзэнг залгамжилсан
Минжүүрийн үед 1715 онд Идэр, Чулуутын голоос нүүлгэж Ханхөхийн
нуруунд суулгасан байна. Минжүүрийн ах Ядамжав хотгойдын Бүүвэй бэйлийг
дагалдан явж цэргийн хэрэгт зүтгэсэн тул 1726 онд тусгай хошуу болсноос
элжигиний 2 хошуу болжээ. 1731 онд Зүүнгарын довтолгооноос сэргийлэн тус
2 хошууны нутгийг дотогш шилжүүлэв. 1739 онд Зүүнгартай хил тогтоосны
дараагаар сая Ханхөхийн нуруунд нүүлгэснээс хойш эдүгээ хүртэл тус нутагт
тогтвортой суух болсон байна.
    Сартуул: Сартуул нь Монголчууд Хорезмын улсыг нэрлэдэг байснаас
үүдэлтэй. 1219-1222 оны хооронд Хорезмын улсыг мэдэлдээ оруулснаар
Чингис хааны үед анхлан гар урлал эрхлүүлэх зорилгоор дайны олзонд
урчуудыг анхлан авчирсан бол Өгэдэй, Гүюг, Мөнх зэрэг их хаадын үед
ч Дундад Азиас хүмүүсийг авчран суулгаж тариа тариулах, гар урлал
эрхлүүлдэг болжээ. XVI зууны эхэн үед Гэрсэнзийн зургаадугаар хөвгүүн
Далдан хөндлөнгийн эзэмшилд орж яваад хожим Засагт хан аймгийн Сэцэн
Сартуулын хошуу гэгдэх болов. 1756 оны үед уг хошууны ноён Цэдэнжав
Чингүнжавтай хамтран Манжийн эсрэг тэмцсэний учир цаазлуулжээ. Сэцэн
вангийн хошуу нь 1923 оны 10 дугаар сард 17 сум болон зохион байгуулагдаж
улмаар өнөөгийн Завхан аймгийн Сонгино, Цэцэн-Уул, Эрдэнэхайрхан, Яруу,
Дөрвөлжин, Завханмандал, Ургамал, Сантмаргац, Түдэвтэй, Увс аймгийн
Завхан сумын нутгийг хамрах болсон байна.

                                     180
                         Монголын түүх, соёл, ёс заншил

    Дарьганга: 1696 онд Чин улсын цэрэг зүүнгарын Галдан бошогт хааныг
дайлаар ороход Түшээт ханы төрлийн нэгэн засаг Цэрэнжавыг Манж Чин
улсын хааны хувийн хэрэгцээний адуун сүргийг Дарьгангын газарт буйг
харгалзуулахаар илгээснээр Дарьгангачуудын үүсэл тавигдсан. 1911 онд
Монгол улс тусгаар тогтнолоо сэргээн тунхаглахад тухайн үеийн бүгдийн
тэргүүн тушаалд ажиллаж байсан Сономдовдон Монгол улсад дагаар орсон тул
түүнийг засаг, улсын түшээ гүн өргөмжилж, Дарьгангын сүргийг захируулжээ.
Гэвч удалгүй хуучин бүгдийн тэргүүний тогтолцоог сэргээж, Дарьгангын 5 гар
сүргийг нэгэн бүгдийн тэргүүнд захируулан Монгол улсын Дотоод яаманд шууд
захируулав. Мөн энэ үеэр Дундад иргэн улсаас Дарьгангын сүргийг өөрийн
харьяанд оруулахаар хичээж зарим ноёдыг ашиглан нэг хэсэг ардыг нүүлгэн
Цахарт аваачиж суулгасан байна. 1921 онд Ардын засаг тогтоход Дарьгангын
сүрэг хошуу нь үргэлжлэн шууд Дотоод яаманд харьяалагдаж байгаад 1923 онд
гаргасан шийдвэрийн дагуу 1925 онд Дарьганга уулын хошуу хэмээн өөрчлөн
нэрлэж, 18 сумтай болгон Хан Хэнтий уулын аймагт хавсарган захиргажээ. 1931
онд хуучин хошуудыг татан буулгаж, шинэ аймаг сумдыг байгуулахад хуучин
Дарьганга уулын хошууг хэд хэдэн сум болгож Дорнод аймагт хамруулав. 1942
онд Жавхлант Шарга (Сүхбаатар) аймгийг байгуулахад хуучин Дарьганга
хошуугаар байгуулсан Асгат, Наран, Халзан, Онгон, Баяндэлгэр, Дарьганга
зэрэг сумдыг тус аймагт харьяалуулав.
    Үзэмчин: Үзэмчин бол Монголын эртний овог ястны нэг бөгөөд XIII зууны
үед ойн иргэдийн бүрэлдэхүүнд багтаж Их Монгол улсын захиргаанд орсон.
XIV-XV зууны үед Цахарын найман отгийн нэг нь болж хааны гол улсын нэг
нь байгаад XVI зууны эхээр бие даасан томоохон аймаг болж Батмөнх Даян
хааны ахмад хөвгүүн Төрболдын захиргаанд оржээ. Төрболд эрт нас барсан
учир түүний өмч иргэд хаан ширээ залгамжилсан Боди Алаг хааны мэдэлд
шилжсэнээр отгон хөвгүүн Онгондурал ноёнд Үзэмчин аймгийг өмчлүүлэн
өгсөн байна. Манж нар хүчирхэгжсэнээр Үзэмчин нар Халхын Сэцэн хан
Шолойг түшихээр 1620-оод оны үеэр Ар Монголд нүүдэллэн ирж Хэрлэн
голын сав газар, Гүн Галуут зэрэг газраар нутаглан суужээ. Өвөр Монгол
бүхэлдээ Манжийн эрхшээлд орсноор Үзэмчин нар дахин говийн өмнө
хуучин нутагтаа нүүжээ.
    Урианхай: Нэр нь анх X зууны эхнээс түүхэн сурвалжуудад тэмдэглэгдсэн
бөгөөд VIII зууны үед Хянганы нуруу хавиар нутаглаж байгаад, Х зууны үед нэг
хэсэг урианхан нар нүүдэллэн Хэнтийн нуруу хавьд ирж суурьшжээ. XIII зууны
эхээр мянганы тогтолцоонд ороход урианхан нар хэд хуваагджээ. Нэг хэсэг
урианхай нар Чингис тэргүүтэй их хаадын булшийг сахих үүрэг хүлээж Хэнтийн
нуруу хавьд суусан байна. Зүүн Монголд нутагшсан Урианхан XV-XVI зуунд
зүүн Монголын зургаан түмний нэг гэгдэж яваад Монголын их хааны засаглалыг

                                     181
                          Монголын түүх, соёл, ёс заншил

                                      олонтаа эсэргүүцсэн тул 1538 оны орчим
                                      тэднийг бүрмөсөн доройтуулан тархааж, бие
                                      даасан түмэн байхыг нь болиулжээ. Тэд
                                      аажмаар баруун тийшлэн одоогийн Говь-
                                      Алтай аймгийн Цээл, Тонхил, Алтай, Цогт,
                                      Ховдын Цэцэг зэрэг сумдын нутагт суужээ.
                                      Мөн Ойрадын бүрэлдэхүүнд нэг хэсэг
                                      урианхай нар байсан бөгөөд тэд XIII-XIV
                                      зууны үед Ойрадын бүрэлдэхүүнд багтсан
                                      бололтой. Тэдгээр урианхай нар Алтай хавьд
                                      нутаглан,        Зүүнгарын хаант    улсын
                                      бүрэлдэхүүнд багтаж яваад XVIII зууны
                                      дундуур Манжид эзлэгдэж, 4 хошуунд
                                      хуваагдан Ховдын сайдад захирагдаж байв.
                                      Тэдгээрийг Алтайн урианхай гэх ба одоо
Зураг 4.49. Алтайн уианхай
Тайлбар: ХХ зууны эхэн үе             Ховд, Баян-Өлгий аймагт оршин сууж байна.
Эх сурвалж: https://mongoltoli.mn/    Бас Хөвсгөл аймгийн Чандмань-Өндөр,
Цагаан-Үүр зэрэг сумдад хэсэг урианхай нар суурьшиж байгааг Аригийн
урианхай гэж нэрлэдэг.
     Барга: Баргуудын тухай
анх Тан улсын үеийн түүхэнд
тэмдэглэсэн тухай мэдээ буй
бөгөөд Байгал далайн зүүн
бие Баргужин дөхмийг өвөг
дээдсийнхээ өлгий нутаг гэж
үздэг. Баруун тийш Алтайн
нуруу, зүүн зүгт Хянганы
нуруу хүртэлх өргөн уудам
газар нутагт нүүдэллэн аж
төрсөөр XVIII зууны дундуур
                                   Зураг 4.50. Барга бөхчүүд
Хөлөн, Буйр нуурын уудам Тайлбар: ХХ зууны эхэн хагас
хөндийд төвлөрөн сууж, Эх сурвалж: https://mongoltoli.mn/
түүхэнд “Хөлөнбуйрын барга” хэмээн нэрлэгджээ. Мөн Халхын Засагт хан,
Сэцэн хан аймгийн зарим хошуудад ч хэсэг бүлэг баргууд оршин амьдарч байв.
ХХ зууны эхээр өрнөсөн Монголын үндэсний эрх чөлөө, тусгаар тогтнолын
төлөө тэмцлийн явцад Хөлөнбуйрын баргуудаас удаа дараа Монгол Улсдаа
дагаар орж, нүүдэллэн ирж суурьшжээ. Тухайлбал, 1912-1916 онд 300 гаруй,
1919 онд 900 орчим өрхийн 4000-аад, 1928 онд 191 өрхийн 652 барга Монголдоо


                                      182
                          Монголын түүх, соёл, ёс заншил

ирж суурьшсан байна. Харин дэлхийн хоёрдугаар дайны төгсгөл буюу 1945 онд
234 өрхийн 1013 барга БНМАУ-д дагаар орсон бөгөөд тэдэнд БНМАУ-ын Бага
Хурлын Тэргүүлэгчдийн зарлигаар Дорнод аймагт газар нутаг олгож, “Хөлөнбуйр”
сумыг байгуулжээ. Одоо Монгол Улсын Дорнод, Төв, Хэнтий, Булган, Завхан
аймаг болон Улаанбаатар хотод 3000 гаруй барга нар амьдарч байна.
    Өөлд: Ойрадын түүхэн сурвалжийг
үндсэлбэл Эсэн хааны ач Хамаг тайш XV
зууны 80-аад оны сүүлчээр Цоросын
дотроос албат таслан аваад, түүнийгээ Өөлд
гэжээ. Гэвч Ойрадын ноёдын эрх мэдэл,
харьяат ардаа булаацалдсан тэмцэл
даамжран 1490-ээд оны дундуур Өөлд,
Цорос     хоёр    хоорондоо      дайтсаныг
далимдуулан Турфаны уйгурууд Өөлдийг
довтолсноор баруун тийш нүүдэллэн
холджээ. Өөлд нь Дөрвөн ойрадын доторх
том аймаг учир нийт Ойрадыг “Өөлд”
хэмээн нэрлэх явдал байв. Галдан бошогтын
тэмцэл дарагдсаны дараа, манжууд түүний
жанжин Равдан, Данжила нарыг дагуулж 3
хошуу зохион байгуулж, Халхын нутагт
суулгажээ. 1730-аад оны үед тэднийг түр Зураг 4.51. Өөлд эрэгтэй
зуур Халх голын орчим нүүлгэн Тайлбар: ХХ зууны эхэн хагас
                                            Эх сурвалж: https://mongoltoli.mn/
шилжүүлсэн бөгөөд Зүүнгарын хаант улсыг
байлдан эзэлсний дараа Манж нар Өөлдийн гурван хошууг Халхын нутагт
буцаан нүүлгэж, 1761 онд Сайн ноён аймагт хавсарган захируулжээ. Равдангийн
угсааныхны захирсан хошууг Манжийн эрхшээлийн үед Өөлдийн өмнөд хошуу,
Олноо өргөгдсөн Монгол улсын үед Бишрэлт засгийн хошуу хэмээн нэрлэж
байсан агаад одоогийн Архангай аймгийн Өлзийт сум бүхэлдээ, Өгийнуур сумын
зарим хэсэг нь энэхүү хошуунд багтаж байв. Харин Данжилагийн үр хойчсын
захирсан хошууг Манжийн эрхшээлийн үед Өөлд бэйсийн хошуу, Олноо
өргөгдсөн Монгол улсын үед Сүжигт засгийн хошуу хэмээн нэрлэдэг байжээ.
Одоогийн Архангай аймгийн Хотонт сумын зарим хэсэг нь энэхүү хошуунд
багтаж байв. Түүнчлэн Равдангийн ахмад хөвгүүн жүн ван Цэрэнванбуугийн хүү
Дамбийг хүн гүтгэсний улмаас 1763 онд хэргэм зэргээс нь ховхолж, Бээжинд
хорионд суулгаад, түүний харьяат нарыг Ховдод нүүлгэн суулгажээ. Ийнхүү
Ховдын Өөлд хошуу байгуулагджээ. Уг хошуунд угсаа залгамжлах ноён
тавьсангүй, харин бүгдийн дарга томилон тэднийг захируулжээ. Энэ хошууны
нутаг нь Ховд аймгийн Эрдэнэбүрэн сум юм.

                                      183
                         Монголын түүх, соёл, ёс заншил

    Энд дурьдагдаагүй зарим угсаатан нь дөрвөн ойрад нэрийн дор явсан
бөгөөд Ойрад гэдэг нь “ойн ард” гэсэн үгээс гаралтай. Ойрад нь XII зууны
үед Енисей мөрний дээд урсгалд нутаглаж байсан бөгөөд 1207 онд Их Монгол
улсад харьяалах болжээ. Энэ үеэс эхлэн Ойрад нь 4 мянганаас бүрдэх болж,
Хутуга бэхийн үр хойчис үе улиран Монголын хааны алтан ургийн хүргэн болж,
онцгой эрх эдлэх болжээ. 1370-аад оны эхээр Юань улсын эрх баригчид монгол
нутагтаа эргэн ирснээс хойш ойрадууд Монголын их хааны хүч чадал бууран
доройтсоныг ашиглан хүч чадлаа нэмэгдүүлэхийг оролдох болж хэсэг хугацаанд
Монголын хаан ширээнд суусан Эсэн 1454 онд нас барснаас хойш ойрадууд
сулран доройтож, Батмөнх Даян хаан бүх Монголыг нэгтгэн захирах явцад
түүний захиргаанд оров. XVI зууны эхнээс ойрадууд баруун зүгт нүүдэллэж,
Алтайн нуруу, Эрчис мөрний дээд урсгал хавиар нутаглах болсон ч Халх түмэн
хүчирхэгжин мандсанаар улам баруун тийш нутаглах болов. Улмаар Алтай
нутагтаа үлдсэн Ойрадын дотроос Цорос аймаг тэргүүлэх байр суурьтай болжээ.
Ойрадыг бүрдүүлж байсан аймгууд нь цаг үеэсээ хамааран харилцан адилгүй
байв. Тиймээс Дөрвөн Ойрадыг түрүү, дунд, хожуу “Дөрвөн Ойрад” хэмээн
ангилах нь ч бий. Хожуу үе буюу 1636 оны үед бий болсон Дөрвөн Ойрадын
холбоо нь Цорос, Дөрвөд, Хошууд, Хойд гэсэн 4 аймгаас бүрэлдэж байв. XVII
зууны эхнээс ойрадууд томоохон нүүдэл хийж, 1608 оноос эхлэн Торгууд
аймгийн ихэнх хэсэг баруун тийш нүүж, 1620-оод оны эцэст Ижил мөрний савд
очиж суурьшсан бол Хошууд аймаг өмнө тийш нүүдэллэн, Хөх нуурыг эзэлж,
улмаар Төвөдийг хүртэл захирах болов. Манж Чин улс Ойрадын Зүүнгар улсыг
мөхөөсний дараа 1750-аад оны үед үлдсэн ойрадуудын ихэнхийг Халхын баруун
хэсэгт нүүлгэн шилжүүлж, тэднээр Дөрвөдийн 2 чуулган, Ховдын хязгаарыг
байгуулжээ. Түүнчлэн ойрадуудаас бүрдсэн 3 хошууг байгуулж, Халхын
аймгуудад харьяалуулжээ. 1911 онд монголчууд тусгаар тогтнолоо тунхагласны
дараа Дөрвөд, Ховдын ойрадууд Монгол улсын бүрэлдэхүүнд багтах болсон
билээ.
    Хасаг (казак): Казакууд анх 1860-аад оны үед Ховдын хязгаарт суурьших
зөвшөөрөл аван суурьшиж эхэлсэн түүхтэй бол 1930–аад оноос Шиньжанд
исламын шашинтай уйгур, хасагууд болон Хятадын хоорондох тулаан,
гоминданы Хятадын хавчлага хяcлага зэргээс шалтгаалан Алтайн хязгаарын
казак иргэд бөөн бөөнөөрөө Монгол руу дүрвэн ирэх болжээ. 1911 он гэхэд Богд
хаант Монгол улсын бүрэлдэхүүнд Хэрэйд, Найман овгийн 21000 хасаг иргэд
амьдарч байсан бөгөөд 1940 онд үндэсний цөөнх болсон Казакуудын асуудлыг
шийдэж Баян-Өлгий аймгийг байгуулжээ. Одоогийн байдлаар 100000 орчим
казакууд Баян-Өлгий, Ховд аймгуудад төвлөрч Улаанбаатар хот, Налайх дүүрэг
болон бусад аймаг, сумдын төвд амьдарч байна.


                                     184
                       Монголын түүх, соёл, ёс заншил

              БҮЛГИЙН ТУЛГУУР ОЙЛГОЛТУУД

•   Ажилчин анги                           •   Тамгатай хутагт
•   Барга                                  •   Төрийн зүтгэлтэн
•   Баяд                                   •   Урианхай
•   Буриад                                 •   Үзэмчин
•   Гэр бүл                                •   Халх
•   Дархад                                 •   Хамжлага
•   Дарьганга                              •   Харц
•   Дүрвэд                                 •   Хасаг (Казак)
•   Иргэн                                  •   Хил хязгаар
•   Монгол угсаатан                        •   Хот суурин
•   Овгийн байгуулал                       •   Хувийн өмч
•   Өөлд                                   •   Хүй нэгдэл
•   Феодалын нийгэм                        •   Хэрэм балгас
•   Сартуул                                •   Язгууртан

             ДЭЛГЭРҮҮЛЖ УНШИХ НОМ ЗОХИОЛ

1. Бат-Очир Л. Ард анги: Бүтэц, өөрчлөлт, хоршоожилт. УБ., 1986.
2. Бат-Очир Л, Отгонжаргал С. XX зууны Монгол дахь улс төрийн үйл явц.
    УБ., 1996.
3. Гэрэлбадрах Ж. ХҮ-ХҮI зууны монголын ноёд язгууртны зэрэг дэвийн
    асуудалд. УБ., 1999.
4. Жамсран Л. Монголчуудын сэргэн мандалтын эхэн (1911-1913). УБ.,
    1992.
5. Монгол Улсын түүх. (онол, арга зүйн асуудлууд) УБ., 2010.
6. Намжим Т. Монголын аж ахуй, эдийн засаг. I-II боть. УБ., 2000.
7. Насанбалжир Ц. Ар монголоос Манж Чин улсад залгуулж байсан алба.
    УБ., 1964.
8. Нацагдорж Ш. Монголын феодализмын түүхэн замнал. УБ., 1978.
9. Нацагдорж Ш. Халхын түүх. УБ., 1963.
10. Нацагдорж Ш. Сум, хамжлага, шавь, ард. УБ., 1986.




                                   185
                          Монголын түүх, соёл, ёс заншил

                               Тавдугаар бүлэг.
                   МОНГОЛЧУУДЫН АЖ АХУЙ,
                    ЭДИЙН ЗАСГИЙН БАЙДАЛ

                            5.1. МАЛ АЖ АХУЙ

     Дунд чулуун зэвсгийн үед явагдсан байгаль, цаг уурын өөрчлөлт нь ан агнуур,
аж ахуйн хэвшилд ч нөлөөлж нум сумыг зохион бүтээжээ. Ингэснээр ангийн аж
ахуйн хөгжилд чухал түлхэц болж, цөөн хэсэг хүмүүс ан агнуур хийж амьдрах
чадварыг эзэмшсэн төдийгүй мал аж ахуй үүсэх нөхцөл бүрэлдэж эхэлсэн юм.
Мал аж ахуй үүсч буй болсон түүхэн үйл явц нь малыг гаршуулах (барьж авах,
үр төлийг нь суурин буудалдаа олж авч ирж, тэжээх, амьтдыг сүргээр нь удаан
хугацаагаар хашин дасгах зэрэг), гэршүүлэх гэсэн хоёр үе шаттай түүхийн урт
удаан хугацааг дамжсан юм.
     Дэлхий дахинд мал аж ахуй бие даан үүсч буй болсон цөөн хэдэн том голомт
байсны нэг нь Монгол орон байсан юм. Улмаар шинэ чулуун зэвсгийн үед адуу,
үхрийг бие даан гэршүүлээд хүрэл зэвсгийн үед мал аж ахуйн соёлын өвөрмөц
өндөр хөгжилтэй бүхэл бүтэн цогцыг бүтээжээ. Амьтдыг байгалийн бэлчээрт нь
идээшлүүлэн хадлан тэжээл бэлдэлгүйгээр гаршуулж, гэршүүлсэнд Монголын
мал аж ахуйн үүсэл гарал, цаашдын хөгжлийн гол онцлог нь оршино.
                                                    Хүннүгийн аж ахуй, эдийн
                                                    засгийн гол салбар нь
                                                    нүүдлийн мал аж ахуй байсан,
                                                    тэгэхдээ тэр нь бүс нутаг
                                                    бүхэнд ялгаатай (говиос хойш
                                                    таван хошуу мал, говиос өмнө
Зураг 5.1. Хүннүгийн үеийн жууз тэрэг
Тайлбар: Ямаан усны хадны зургаас буулгасан дүрслэл түүнээс гадна илжиг, луус,
(Ховд. Үенч)                                        уулархаг газар хөвч тайгаар
Эх сурвалж: https://mongoltoli.mn/
                                                    цаа буга г.м.) байжээ. Тахь,
хуланг Хүннү нар жинхэнэ малтай адилаар маллан байсан эсэх нь тодорхойгүй ч
төрсөн даруй нь барьж авч тэжээгээд Хятадад бэлэглэдэг, худалддаг байжээ.
Заримдаа сарлагийг бие даасан төрлөөр тооцож зургаан хошуу мал хэмээн ярьдаг
байв. Хүннүгийн мал сүргийн тоо толгой дунджаар 10 сая гаруй байсан бөгөөд
сүүг хөөрүүлж, өрөм, хусам авч хэрэглэн, бяслаг ээзгий, тараг хоормог, цагаа
исгэж, ааруул хурууд хийдэг, айраг исгэдэг, шимийн архи нэрж уудаг байжээ.
Сяньбийн аж ахуй, эдийн засаг нь хүннү нарынхтай нэн ойр төсөөтэй байсан
байна. Тэд гэрт амьдарч, таван хошуу мал маллан мах, сүүг хүнс тэжээлд, арьс
үсийг хувцас хунар, гэрийн бүрээс зэрэгт голлон хэрэглэдэг байжээ. Адуу, тэмээг
уналга хөсөг, тээвэр холбоонд, үхрийг тэргэнд хөллөн хэрэглэдэг ажээ. Жужан

                                      186
                          Монголын түүх, соёл, ёс заншил

буюу Нирун нар нүүдлийн мал аж ахуй эрхлэх бөгөөд түүнээс гарах
бүтээгдэхүүнийг ашиглан боловсруулж хэрэглэдэг байв. Хятан улсад тариалан,
гар үйлдвэр, худалдаа ихээхэн хөгжсөн ч мал аж ахуй хэвээр зонхилж байлаа.
Гэхдээ хүн ам нь эдийн засгийн байдал, соёлын хөгжлөөр харилцан адилгүй,
нүүдэлчин болон суурьшмал иргэдээс (баруун хойт хэсгээр нүүдэлчид голдуу,
өмнө, зүүн өмнө, зүүн хойд хэсэгт суурьшсан Хятан ба Хятад голдуу оршин
суугчид, нутгийн төв хэсэгт хагас суурьшсан нүүдэлчид) бүрэлдэж байсан тул
мал аж ахуй, газар тариалан, худалдаа арилжаа, гар үйлдвэр нь нутаг тус бүрийн
онцлогтой холбоотой байжээ.
     X-XII зууны Монгол аймгуудын хөгжлийн түвшингээс шалтгаалж талын (мал
аж ахуй голлосон), ойн (гөрөөчлөл, загасчлал голлосон) гэсэн хоёр том бүлэгт
хуваагдах болжээ. Талын аймаг нь ойн ардаасаа хөгжлөөр дээгүүр түвшинд байж,
таван хошуу малаа өсгөн, мал аж ахуйн бүтээгдэхүүнийг зэргэлдээ аймаг, хил
залгаа улсуудад ч худалдаж байлаа. Малаас гадна гэрийн тэжээвэр гахай зэргийг
мөн үржүүлэн өсгөж байжээ. Ойн зарим аймгууд ой тал хосолсон нутгийн аж
ахуй эрхлэх явдал улам өргөжсөөр агнуураас гадна, цаа буга, ор буга, сарлаг, бор
гөрөөс барьж үржүүлэн сүү сааль, арьс махыг хэрэглэж байлаа.
     Монголын эзэнт гүрэн, Юан гүрний үед мал аж ахуй эдийн засгийн
үндсэн хэлбэр байсан бөгөөд монголд мал аж ахуйн хэрэг эрхлэх “мал сүргийн
хүрээлэн” (1323 онд байгуулагдаад “мал сүргийн эрхэм түшмэдийн газар” (1327),
“монгол нутгийн малын бэлчээрийг дагнан эрхлэх байгууллага” (1328) зэргээр
өөрчлөгдсөн) зэрэг тусгай бүтэц байгуулан ажиллуулж, улмаар Хятад орныг
эзлэнгүүт нутаг дэвсгэрийг нь малын бэлчээр болгохоор тариалангийн газрыг
ихэд сүйтгэж байсан ч аажимдаа газар тариалангийн ач холбогдлыг ойлгож, мал
аж ахуйг Монгол газар төвлөрүүлэх болжээ. Эм хонь, хурга алахыг хориглосноос
гадна адууг бусад малаас илүү их эрхэмлэж “Дээдсийн адуун сүргийн яам”-ыг
байгуулсан бол тэмээг холын аян жин тээхэд хэрэглэсээр байжээ.
     Хятад дахь Монголын ноёрхол унаснаар эд таваараар гачигдах явдлыг бий
болгож, суурьшмал улс орнуудтай худалдаа арилжаа хийж өөрсдийн хэрэгцээт
гурил, будаа, бөс даавуу, төмөр эдлэл олж авах хэрэгцээ шаардлага дахин хүчтэй
гарч ирэв. Тэр үед монголчуудын эрхлэх аж ахуйн гол үндсэн салбар нь нүүдлийн
мал аж ахуй хэвээр байж газар тариалан, гар урлал урьдын адил мал аж ахуйн
хавсарга байдалтай байв. Мал маллагааны арга техник боловсрон хөгжлийнхөө
дээд цэгт сонгодог хэлбэртээ хүрсэн бөгөөд бэлчээрийг ашиглах, түүнийг
хамгаалах талаар хууль эрх зүйн бичгүүдэд олонтоо дурдсан байлаа.
     Манжийн ноёрхлын үед урьдын адил нүүдлийн мал аж ахуйгаа эрхэлж,
таван хошуу малаа өсгөн, жилийн дөрвөн улирлын турш өвс, ус бэлчээрийн
соргогийг даган нүүдэллэж байв. Тэд мал аж ахуйн зэрэгцээ мөн газар тариалан,
ан агнуурыг хавсран эрхэлж байв. Мал аж ахуй нь сүргийн бүтцийн хувьд хангайд

                                      187
                          Монголын түүх, соёл, ёс заншил

үхэр, адууны тоо түлхүү байхад говь хээрийн
нутагт тэмээ, хонь нь олон байв. Үйлдвэрлэл
явуулах үндсэн нэгж нь хот айл байсан ба
хөдөлмөрөө хоршин, хамжих байдлаар малаа
хариулах, ноосоо хяргах, хашаа хороо барих,
сэлбэх, худаг ус гаргах, хадлан тэжээл бэлтгэх,
эсгий хийх, малаа оторлож байлаа. Бэлчээр
ашиглалт нь улирлын байдлаар зохицуулан
хаваржаа, зуслан, намаржаа, өвөлжөө хэмээн
заагтай ашиглаж байсан юм. Сэлэнгэ мөрний сав
дагуух нутгийн хүмүүс өвөлжөөндөө модоор
саравчтай дулаан хашаа, тал хээр, говь
нутгийнхан чулуу хөрзөнгөөр задгай хороо Зураг 5.2. Хардэл бэйс
барьж баруун Монголын малчид өвөл цагт Г.Пүрэвжавын (1844-1932) хөшөө
                                                  Тайлбар: Малын үүлдэр (хурдан
цасаар битүү хороо хийж байжээ. Малдаа хадлан морь) сайжруулах үйл хэргийн
тэжээл бэлтгэж, ноёд, хутагт, хувилгаад, сүм нэрт зүтгэлтэн
хийдийн сан, жасын хөсөг тээврийн ба саалийн Эх сурвалж: https://mnb.mn/
мал, яам тамгын газрын агт морьдыг тэжээхэд зориулан Орхон, Сэлэнгэ, Туул,
Хэрлэн голын сав газрыг тусгайлан хадлангийн газар болгож байв. Малын
үүлдрийг нь сайжруулж, ашиг шимийг нь нэмэгдүүлэх санаачлага гаргаж (Сэцэн
хан Артсэд, Засаг ноён Тогтохтөр, Хардал бэйс Пүрэвжав г.м.) аж ахуй хөтлөлтөнд
шинэ арга барил нэвтрүүлж байжээ. Улмаар ноёд, томоохон сүм хийдийн жасууд
малаа түрээсээр (түрээсээр хариулах сонирхол нь түрээс авахын зэрэгцээ ноёдын
малтай хамт хошууны аль сайн бэлчээрт өөрийн малыг бэлчээрлүүлэх боломжтой
байсантай холбоотой) хариулгах болсон нь мал маллагаанд гарсан шинэ зүйл байв.
ХХ зууны эхэнд төрийн тусгаар тогтнолоо тунхаглаад (1911) эдийн засгаа өөд
татах, хөгжлийг түргэтгэх арга замыг эрэлхийлж эхэлсэн бөгөөд улсын аливаа
орлого Монголын үндэсний сан хөмрөгт орох болсноор Манжийн төрийн мэдэлд
байсан албаны олон мянган малыг улсын санд хураан авчээ. Үндэсний ардчилсан
хувьсгал ялсанаар (1921) улсын санхүүгийн эх үндэс болох 3 сая лан мөнгийг 4
аймаг, шавиас хувь тэнцүүхэн татаж, Богдын ордны зардлыг хорогдуулж, хурал
номын зардлыг ард олноос хураахыг зогсоогоод (1923) сүм хийд болон бүх аж
ахуйн үйлдвэрлэл, үйлчилгээ, ашиг орлогоос буюу нийгмийн байдал, гарал угсаа
харгалзахгүйгээр бүх нийтээр татвар төлөх болсон нь санхүүгийн мөлжигчдийг
хязгаарлахад чухал ач холбогдолтой байжээ. Гаалийн хороодыг байгуулан,
гадаадын худалдаачдаас авах татварыг нэмж чадсан бөгөөд “Эдийн засгийн
үндсэн бодлого” хэмээх баримт бичгийг 1923 онд батлан гаргав.
    Эрхлэх үндсэн аж ахуй, амьжиргааны гол хэрэгсэл нь нүүдлийн мал аж ахуй
байснаас (мянгаас дээш малтай аж ахуйтан 3000 орчим, тэдний дотор 18-20 гаруй

                                      188
                           Монголын түүх, соёл, ёс заншил

мянган толгой малтай нь 30 орчим) Хятад, Орос болон бусад орны худалдаачдад,
мал, мал аж ахуйгаас гарах түүхий эдээ худалдан борлуулдаг байв. Улмаар дотоод
зах зээл идэвхжиж, хот суурины зах зээлийн хувьд гүйцэтгэх үүрэг дээшилж,
монголчууд тэдгээр газарт мал, малаас гарах түүхий эд, арьс шир, сүү, цагаан
идээ, түлшний мод, өвс зэргийг худалдан борлуулах нь нэмэгджээ. Мал аж ахуй
тавааржин, жижиг таваарын аж ахуй улам хөгжсөнөөр хөрөнгөлөг аж ахуй
үүсэхэд хүргэсэн нь чухал өөрчлөлт байжээ. Мал аж ахуйн арга ажиллагаанд өвс
хадлан бэлтгэх ажил нэмэгдэж, зах дээр хүйтэн сэрүүн улиралд өвс их гүйлгээтэй
таваарын нэг байлаа.
                                                Монголын аж ахуйн байдал,
                                                хүчин чадлыг (аж ахуй, газар
                                                тариалан, ан агнуур, байгалийн
                                                баялаг) тодорхойлох зорилгоор
                                                1915 оноос эхлэн хэдэн жил
                                                дараалан Монгол улсын засгийн
                                                газраас гадаадын мэргэжилтэн
                                                оролцсон тусгай шинжилгээний
                                                ангийг ажиллуулсанаар малын
Зураг 5.3. Улиастай хотын хаалганы өмнө зогсох  хашаа саравч, өвс хадлан бэлтгэх,
морьтонгууд
Тайлбар: 1911 онд авахуулсан гэрэл зураг        ашиг    шимийг       нь    бүрэн
Эх сурвалж: https://montsame.mn/                боловсруулж ашиглах, байгаль
цаг уурынхаа нөхцөлд сайтар тохирсон монгол малын удмын санг хамгаалах,
дотор нь сонгон үржүүлэх замаар үүлдэр угсааг нь сайжруулах, дотооддоо газар
тариалан хөгжүүлэх, ан агнуур, байгалийн баялаг ашиглах ажлыг сайжруулах
замаар мал аж ахуйн ачааллыг хөнгөтгөн, улмаар сэргэн хөгжих боломж бий
болгох саналыг дэвшүүлжээ. Мал аж ахуйд учирч байсан хохирлыг багасгахын
хамт хил хязгаартаа өвчтэй мал нэвтрэхээс сэрэмжлэх гэсэн Оросын малын эмч
нартай тодорхой болзол, хугацаа бүхий гэрээ байгуулж, малын зарим халдварт
өвчин эсэргүүцэх тарилга үйлдвэрлэх, түүгээр мал тарих ажлыг үүсгэжээ.
     Мал аж ахуйг хөгжүүлэхэд онцгой анхаарч орчин цагийн дэвшилт арга
ажиллагааг нэвтрүүлэх, малыг байгаль цаг уурын гамшиг, элдэв өвчнөөс
хамгаалахын тулд Мал эмнэлгийн хэлтсийг (1923) байгуулаад ЗХУ-аас 2 их, 3
бага эмчийг урьж ажиллуулсан төдийгүй мал эмнэлгийн ажилтан бэлтгэх түр
сургуулийг (1924) нээжээ. Ард олны малаа өсгөх сонирхлыг нэмэгдүүлэх зорилгоор
татварыг хөрөнгө чинээ харгалзан ногдуулж, улам боловсруулан татварын
хэмжээг өөрчилсөөр байв. Мал аж ахуйн талаар авсан арга хэмжээнүүдийн дүнд
мал сүрэг нилээд өссөн байна. Гэвч ардын хувийн аж ахуйг “эдийн засаг дахь
феодализмын үлдэгдэл” хэмээн тодорхойлж, түүнийг өөрчлөхгүйгээр ард олны
аж амьдралыг сайжруулж чадахгүй гэсэн үзэл санаа дэлгэрүүлж шинэчлэлтийн

                                       189
                          Монголын түүх, соёл, ёс заншил

бодлого явуулсан нь мал аж ахуйн хөдөлмөрийн нийгмийн үнэлгээг бууруулж,
малчид төв суурин газар улс, хоршооны нэгэн байгууллага бараадан амьдарч,
үр хүүхдээ сургууль соёлын мөр хөөлгөх нь ирээдүйтэй гэх болжээ. 1950-иад
оны эхэнд мал аж ахуйгаас хөндийрч, ажилчин болж буйг магтан сайшаасан
утга агуулгатай уран зохиол, урлагийн олон арван бүтээл гарчээ. Малчдын
бүтээн үйлдвэрлэсэн зүйлээр улс нийтийн аж ахуйн бусад салбарыг үүсгэн
байгуулах хөрөнгийн эх үүсгэвэр болгох, улсын сангийн аж ахуй зэрэг бусад
салбарын алдагдлыг нөхөхөд ашиглаж байв. Улс ардын аж ахуйг төлөвлөгөөтэй
тэнцүүхэн хөгжүүлэхээр шийдвэрлэсэн нь аж ахуйн бүхий л үйл ажиллагааг
дээрээс удирддаг нүсэр тогтолцоо бий болоход хүргэснээр эдийн засгийг дээрээс
удирдах, зохион байгуулах болж хувь хүний нийгмийн сонирхлыг бууруулжээ.
Малчдын малаа өсгөх нь орлогоо өсгөж, аж амьдралаа дээшлүүлэхэд бус, улс
нийгмийн эрх ашигт хувь нэмэр болох үйл хэрэг болж байв. Улсын төлөвлөгөө,
улсын бэлтгэл, албан татварын төвлөрсөн системд хамруулж, ардын аж ахуйтны
мал аж ахуйн бүтээгдэхүүнийг улс авч, ЗХУ-д экспортолж байсан учир тэдэнд
дотоод зах зээлд борлуулах зүйл бараг үлдэхгүй байв. Таваар мөнгө, зах зээлийн
харилцааг улсын хатуу үнээр албадан авах системээр солив.
    Улмаар хамтын хөдөлмөр,
нийгмийн аж ахуй хоёр дээр
тулгуурлан тогтдог нэгдлийн
зохион байгуулалтыг нэвтрүүлж,
1950-иад оны эхэн үеэс нэгдлийг
удирдах удирдлагыг сайжруулах,
аж ахуй, зохион байгуулалтын
талаар бэхжүүлэх талаар анхаарч
улсаас нутаг бэлчээр, хадлан
тариалангийн      газар    олгож,
                                   Зураг 5.4. Нэгдлийн гишүүдийн айлсалт
өрөмдмөл гүний худаг гаргаж, Тайлбар: Нэгдэлжих хөдөлгөөнийг сурталчилсан
барилгын мод материал үнэ зурагт хуудасны хэсгээс
төлбөргүй өгч, хөдөө аж ахуйн Эх сурвалж: https://mongoltoli.mn/
машин техник, сэлбэг хэрэгсэл хөнгөлөлттэй үнээр худалдаж байлаа. Төвлөрч
тохижиж байгаа томоохон нэгдэлд сургууль, хүн, малын эмнэлэг, соёл ахуйн
барилга байгууламж барих, нэгдэлд мал аж ахуйн зэрэгцээ тариа ногоо, гахай
шувууны зэрэг туслах аж ахуйн салбарыг хөгжүүлэхэд улсаас үзүүлэх тусламж
дэмжлэгийг жил бүр нэмэгдүүлж байв. Улсын албан татвар, бэлтгэлийн системд
нэгдлийг хөнгөлөлттэйгээр оролцуулж, хадлангийн багаж зэвсгийг хамтран
ажиллах санаачилгыг дэмжин, үнийг хорогдуулан худалдаж байх болгожээ. Мал
аж ахуйн хүнд хүчир ажлыг механикжуулах, малын хашаа байр барих, үр тариа
хүнсний ногоо тариалах, малын тэжээл бэлтгэхэд туслах зорилгоор мал аж ахуйн

                                      190
                                 Монголын түүх, соёл, ёс заншил

машинт станцуудыг (МААМС) байгуулж, мэргэжилтэй боловсон хүчин бэлтгэж
(Архуст, Модот, Улаанбаатар) эхлэв. Мал аж ахуйн үндсэн төрлийн бүтээгдэхуүний
бэлтгэлийн ба худалдан авах үнийг (1958) нэмэгдүүлэхийн хамт цалинг нэмж,
төлөвлөгөөнөөс илүү мах, ноос сүү улсад нийлүүлбэл тушаасан бүх зүйлийн
бэлтгэлийн үнийн дээр 15-80 хувийн нэмэгдэл шагнал олгох болов.
    Нэгдлийн гишүүдээс авах мал аж ахуйн албан татварыг 30 хувиар
хорогдуулсан ч амины малыг дахин нийгэмчлэх ажил (1959) явагдахад малаа
өсгөн үржүүлэх, хөдөлмөрлөх сонирхол буурч нэгдэлд орохоос урьдаж малаа
нядлах, зарж борлуулах болсноос мал сүрэг хорогджээ. Мал аж ахуйн арга
технологийг эрс өөрчилж, малыг төрөл төрлөөр, эх төлөөр ялган олноор суурилах
болсоноор өрх гэр, айл саахалтаар мал маллах уламжлал бүдгэрэхэд хүргэжээ.
    Хөдөө аж ахуйн үйлдвэрлэлийн үндсэн нэгжийг бригад, суурь болгон
зохион байгуулж, хөдөлмөрийн хөлсийг хөдөлмөр өдрөөр бодож мөнгөөр
төлөх (1963) болсон байна. Ингэснээр уг үндэс нь хоршоо боловч улсын
байгууллагатай адил болсноос гадна тэгшитгэн хуваарилах, хөдөлмөрийг
бодитойгоор тооцдоггүй систем зэрэг нь гишүүдийн хөдөлмөрийн идэвхийг
бууруулжээ.
    Адуун сүрэг: Монголчуудын адууны соёлыг одоогоос гурван мянга гаруй
жилээс өмнө үед өнөөгийн Монгол улсын газар нутаг орчимд үүссэн гэж үздэг
нь буган хөшөө болон хиргисүүрээс олдсон адууны ясанд хийсэн радиокарбоны
шинжилгээний үр дүнд тулгуурлажээ. Саяхныг хүртэл тахийг адууны шууд
өвөг гэж үзэж байсан боловч нарийвчилсан судалгаагаар тахь болон адуу нь
хромсомын тоогоор ялгаатай болохыг нотолж тус тусдаа биеэ даасан салбар гэж
үзэх болсон. Адууны төрөл дотроо жинхэнэ адуунаас гадна илжиг, илжгэнцэр
буюу хулан, тахь гэсэн дөрвөн дэд бүлэгт хуваагдах ба адууны эртний өвөг нь
туулайрхуу биетэй, урд сарвуу нь дөрөв, хойд сарвуу нь гурван салаа сарвуутай
жижиг амьтан байлаа. Махчин амьтдаас зугтаах, хурдлах, сонор сэргэг байх зэрэг
олон шаардлагын улмаас адууны өвөг хувьсаж дөрвөн удаагийн том мөстлөгийн
үеэр адуу биеийн хэмжээгээрээ нэг томрон нэг жижгэрэх замаар өнөөгийн
адууны төрхийг олсон байна.




Зураг 5.5. Адууны хувьсал хөгжлийн зураглал
Тайлбар: Судалгааны дүнд тулгуурлан сэргээсэн дүрслэл
Эх сурвалж: https://temas-selectos-de-ciencias.blogspot.com/

                                                191
                            Монголын түүх, соёл, ёс заншил

     Монгол адуу нь нүүдлийн мал аж
ахуйн нөхцөлд уналга эдэлгээнд
ашиглахад тохирсон, эх газрын эрс тэс
уур амьсгалд сайн зохицсон, ихээхэн
тэсвэр      хатуужилтай,        харьцангуй
жижгэвтэр биетэй. Манай улсын Зураг 5.6. Монгол үүлдрийн адуу
хамгийн том биетэй адуу баруун хойт Тайлбар: Галшар үүлдэр, Тэс омог, Дархад
болон зүүн аймгуудад байдаг. Зүс нь омгийн адуу бий
                                              Эх сурвалж: Д.Самданжамц, Б.Минжигдорж.
гол төлөв бараан (хээр, хар, хүрэн, Монгол улсад үржүүлж буй үүлдэр омгийн мал.
зээрд, хул) байдаг бөгөөд нийт адуун УБ., 2016.
сүргийн 60 гаруй хувийг эзэлдэг. Монгол адууны араг яс нь бат бөх, нурууны болон
чацны яс илүү хөгжилтэй, булчин шөрмөс, амьсгалын замын эрхтэн сайн хөгжсөн.
Дунджаар 25-30 насалж, аж ахуйн хэрэгцээнд 18-20 жил ашиглагддаг юм. Өвөл
хаврын улиралд амьдын жингийнхээ 15-18 хувийг алдаж онд ордог боловч алдсан
жингээ зун-намрын улиралд бэлчээрээс бүрэн нөхөж чаддаг онцлогтой. Монгол
адууны хүзүү богино, цээж өргөн, нуруу шулуун, урт, хондлой бөөрөнхий, чац
намхан, сахлаг өтгөн дэл, сүүлтэй бөгөөд алсын аян замыг туулах тэсвэр хатуужил
сайтай, уналгын морь хоногт 70-80 км зам туулдаг. Адууг уналга, ачилгаас гадна
хүнсэнд хэрэглэх ба адууны өөх нь ханаагүй тосны хүчил ихтэйгээс гадна махны
найрлаганд хүний бие махбодид онц чухал хэрэгтэй глютамины болон бусад амин
хүчлүүд их байдаг учир шим тэжээл, шингэц сайтай. Монгол гүүнээс нэг удаагийн
саалтаар дунджаар 500 мл сүү саах боломжтой, түүгээр айраг исгэх уламжлалт
арга технологийг Монголчууд өнөөг хүртэл ашигласаар байгаа.
                                         Монголчууд адууг уналганд ашиглаж
                                         сонгодог хэмжээнд хүртэл хөгжүүлсэний
                                         нэг томоохон илрэл нь хурдан морь шинжих,
                                         уяж сойх арга ухаан юм. Адуу нь
                                         Монголчуудын соёл, зан үйлийн томоохон
                                         хэсгийг бүрдүүлдэг бөгөөд тэдгээрээс
                                         адууны тамгатай холбоотой соёлын
                                         элементүүдийн талаар цохон тэмдэглэх нь
                                         зүйтэй юм. Дэлхийн олон угсаатан ард
                                         түмний дотор харилцан холбогдох харь
                                         элэгтэн, хамаатан саднаа ялгах олон тэмдэг
                                         эртнээс үүсч, овгийн дотор хөдөлмөрийн
                                         хуваарь үүсэхийн хэрээр өөрийн өмч
Зураг 5.7. Монголчуудын адууны тамга     хөрөнгөө ялгах, таних мэдэх хэрэгцээнээс
Тайлбар: Түгээмэл зарим дүрслэл, нэр
Эх сурвалж: https://www.facebook.com/    тамга тэмдэг үүссэн байдаг. Судлаачдын
Монгол жокей клуб                        тэмдэглэснээр, Монголчууд лавтайяа гурван

                                        192
                           Монголын түүх, соёл, ёс заншил

мянганы тэртээгээс мал сүргээ тамгалж эхэлсэн гэх бөгөөд адууны тамга бол эрт
үедээ тухайн овгийн тэмдэг, сүлд нь байсан бол хожим XVII-XIX зууны үед засаг
захиргааны шинжтэй болж малын шинэ тамгыг бод малаа мянга хүрэхээр хошуу
ноёндоо хүсэлт гаргаж байж зөвшөөрөл аван үйлддэг уламжлал байжээ.
    Тамгыг хэрвээ шинээр хийх бол урьд
өмнө байсан тамганы дүрсэн дээр нэг
тэмдэг нэмэх юм уу, дүрсийг өөрөөр
байрлуулах зэргээр шинэчилж байдаг
учир тамганы хэлбэр дүрс давтагддаггүй.
Малын тамгыг дотор нь үсэн тамга (үсэн
ба хөрсөн), махан тамга гэж үндсэн хоёр
хуваадаг бөгөөд тамгаа аргалын цогоор
бага зэрэг халааж дарахыг үсэн тамга гэж Зураг 5.8. Адуу тамгалах байдал
                                            Тайлбар:Адуу тамгалах нь Монголчуудын
нэрлээд махан тамга дарах болоогүй соёлын томоохон зан үйл
(халууны улиралд, эсвэл намар малын үс Эх сурвалж: https://ikon.mn/
ургахааргүй хэт оройтвол) юм уу, тавиул малд түр хугацаагаар дарахад ашиглана.
Харин хөрсөн тамга гэдэг нь үсэн тамгыг дарахдаа хэтэрхий халааж, малын
арьсны өнгөн хэсэгт хүрч хөрс нь түлэгдэж гарсан байхыг хэлэх бөгөөд 2-3 жил
болоод арилна. Хөрсөн тамгыг хэт гүн дарвал махандаа хүрч, тамганы ороор шар
цагаан үс ургадаг. Тамгыг маш сайн улайтал халааж малын арьс хөрсийг түлэгдтэл
дарах тамгыг махан тамга гэх ба дарсан байдлаасаа болж хэд дахин том болохыг
“тамганы өсөлт” хэмээн нэрлэдэг. Тамгалахдаа аль болох хөдөлгөөнгүй байлгах
хэрэгтэй төдийгүй халаалт болон даралтыг маш сайн тохируулахгүй бол хэтэрхий
хүчтэй дарах юм уу, хэт халуун тамгаар тамгалвал шарх сорви болон мал өвдөж
зовно.
    Адууг ихэнхидээ дааган насанд нь намрын сүүл сард сэрүүн цагт тамгалах
бөгөөд бар өдрийг сонгож өглөө эрт адуугаа хураан гүүгээ саагаад, үдийн
хэрд гүүн зэлнийхээ гадсан дээр идээ будаа хүргэн, сан тавина. Зэлний дэргэд
аргалын галд тамгаа улайсган ууган унаганаасаа эхлэж тамгална. Унага тамгалж
дууссаны дараа тамгаа галд халааж гэрт буй сөнтэй айраганд, эсвэл зэлний
дэргэдэх айрганд дүрж сойсны дараа сүүнд дүрж “тамганы хишиг” хэмээн
хүн бүрийн алган дээр дусаан амсуулж ёсолно. Тамгыг заавал айрганд сойх
бөгөөд гүү бариагүй бол гүү барьсан айлын зэлэн дээр адуугаа хурааж унагаа
тамгална. Тамганы найранд ирсэн хүнийг айргаар шахаж бөөлжүүлбэл сайн
гэх бөгөөд гадаа гаргалгүй ширдэгээ сөхөж бөөлжүүлдэг ёс ч байдаг. Тамгыг
газарт гудрах, шороон дээр тавих, дүрсээр нь хүн болон газар тамгалах, өөр
хүнд шилжүүлэн хэрэглүүлэхийг цээрлэж, хөргөснийхөө дараа сайн цэвэрлэж,
айргийн тос юм уу, шар тосоор тослоод хадганд ороож хананы толгойнооос
зүүх буюу авдарт хийж хадгална.

                                       193
                                Монголын түүх, соёл, ёс заншил

                                                   Үхэр сүрэг: Төв Азийн өргөн уудам
                                                   нутагт эрт дээр цагт амьдарч байсан
                                                   Тур хэмээх зэрлэг үхрээс өнөөгийн
                                                   Монгол үхэр үүссэн ажээ. Бидний
                                                   өвөг дээдэс шинэ чулуун зэвсгийн
                                                   эцэс, хүрэл зэвсгийн эхэн үеэс зэрлэг
                                                   үхрийг гаршуулсан бөгөөд Хүннү
                                                   гүрний үе гэхэд бэлчээрийн сонгодог
Зураг 5.9. Үхэр сүрэг                              үхрийн аж ахуй хэлбэршин тогтсон
Тайлбар: Цагаан салаа-Бага Ойгорын хадны зураг
                                                   байжээ. Монгол үүлдрийн үхэр нь
(Баян-Өлгий. Улаанхус)
Эх сурвалж: http://www.mongolaltai.mongoluv.mn/ маш чийрэг биетэй, хөнгөн бат бэх
                                                   ясжилттай, өвчин эмгэгт өртөх нь
ховор бөгөөд тэсвэртэй, соргог сэргэлэнгийн зэрэгцээ номхон дөлгөөн ааш
зантай тул сүрэглэх, хоорондоо ижилсэх, үрсэх, үр төлөө хамгаалах чадвар, зөн
совин сайн хөгжсөн. Монгол үхрийн арьсны үст давхраа зузаан нягт, үсний
булцуут уг нь торлог давхрыг хүртэл гүн суусан тул хүйтний улиралд урт өтгөн
хялгас, хөөвөр ургаж биеийн дулааныг хадгална. Хүрэн улаан, бидэртэй хүрэн
зүс зонхилох боловч ухаа ягаан, хар, бөөр алаг зүс нилээд тохиолдоно.
     Монгол үхэр толгой жижиг,
хөнгөн, дух өргөн, хоншоор
нарийн, бусад үүлдрийн үхрээс
дагзны              сэртэнгүйгээрээ
ялгаатай. Гол төлөв хомбон,
хагас саран хэлбэрийн шовх Зураг 5.10. Монгол үүлдрийн үхэр
үзүүрт эвэртэй, хүзүү бүдүүн, Тайлбар: Талын улаан, хар тарлан, симментал, алатау,
                                         Сэлэнгэ, Халимаг, Дорнод үүлдэр, сарлаг, хайнаг зэрэг бий
омруу сайтай. Сэрвээ, ууц нуруу Эх сурвалж: Д.Самданжамц, Б.Минжигдорж. Монгол
ялимгүй налуу хондлой нь улсад үржүүлж буй үүлдэр омгийн мал. УБ., 2016.
сэрвээнээс 1-2 см өндөр байна. Гэдэс хэвлий сайтай, урд хөл богиновтор, хойд
хөл цэх шулуун, туурай нь бат бэх хомбон, дэлэн хөх жижиг, ихэвчлэн сахлаг
үсээр хучигдсан байдаг. Монгол үхэр зун, намрын богинохон хугацаанд хурдан
тэвээрч, тарга хүч аваад өвөл хавар турж эцэн онд орох боловч жилээс жилд бие
нь өсөн томорч, хэвийн үржин төлжсөөр байдаг. Монгол үхрийн мах булчингийн
эд, өөх алагласан бүтэцтэй, маш нарийн ширхэгтэй тул зөөлөн, шүүсэрхэг, амт
үнэр нь гойд сайхан. Үнээний саалийн хугацаа дунджаар 180-210 хоног
үргэлжилж намар орой бэлчээрийн ургамлын сөл тасарч, хүйтрэх үеэр сүү нь
татарч ширгэдэг. Үхэр өндөр сахлаг өвсийг хэлээрээ ороож зулгаан идэх тул
бэлчээр голдог бөгөөд өвлийн цагт цас малтахгүйгээр ил цухуйсан өвсийг л
иддэг учраас цасны нимгэнийг дагуулан идээшлүүлдэг.


                                              194
                            Монголын түүх, соёл, ёс заншил

                                                 Монголчууд үхрийн сүү сааль, махыг
                                                 хүнсэндээ түгээмэл хэрэглэхээс гадна
                                                 арьс ширээр нь олон төрлийн урлал
                                                 хийдгээс үхрийн ширээр сур элдэн
                                                 боловсруулж, түүгээрээ мал аж ахуйн
                                                 хазаар, ногт, чөдөр, бугуйл зэрэг маш
                                                 олон төрлийн бүтээгдэхүүнийг хийж
                                                 ахуйн хэрэгцээндээ ашиглаж байдаг.
Зураг 5.11. Үхрийн ширээр сур зүсэх зураглал
Тайлбар: Мал ахуйд нэн хэрэгцээт зүйлийн нэг     Монголчуудын сур элдэх, суран эдлэл
нь сур юм                                        хийх уламжлалт арга нь сур хийх шир
Эх сурвалж: Д.Хөхөө, Д.Гүндэгмаа. Малын
                                                 түүний          хэсгүүдийг   тодорхой
хишиг: арьс шир. УБ., 2016.
                                                 зориулалтаар сонгон авч зүсэх, зүйлэх
(үсийг нь авах), улаан шүүсгүй болгох, урь идүүлэх, гандах, тослох, элдэх гэсэн
дараалалтай. Эрүүл чийрэг, тарга хүч сайтай, нас бие гүйцсэн эр үхрийн (шарын)
ширээр сур хийвэл бөх сайн сур болох ба үхрийн дух, хүзүү, сээр, нурууны шир
зузаан байдаг учраас тусад нь авч элдээд хөм хийж эмээлийн гөлөм, гутлын ул
зэрэгт хэрэглэнэ. Үхрийн зоо, хавирга, хэвлийн хэсгийн сур нь зузаан нимгэн,
бат бөх чанараараа харилцан адилгүй байдаг тул өөр өөр зориулалтын эд
хэрэгсэлд ашиглана.
     Сурыг 2-3 хуруу (4-6 см)
өргөнтэйгээр битүү тойруулан
цагираглуулж зүсэхэд 20-30 орчим
алд буюу 35-50 м сур гардаг. Сур
зүсэхдээ ширийг нойтноор нь нэг
хүн жигд татаж нөгөө хүн хурц
нимгэн хутгаар өө догол гаргахгүй
зүсээд, татаж элдсэний дараа
нарийсч 1,5 хуруу болно. Сурны
                                           Зураг 5.12. Сур ээрүүлдэх хэрэгсэл
үсийг авахдаа нойтон ширийг Тайлбар: Ээрүүлдэж элдэх нь түгээмэл аргын нэг
үстэй нь зүсэж хөлдөөгөөд Эх сурвалж: Д.Хөхөө, Д.Гүндэгмаа. Малын хишиг:
хөлдүүд нь хурц хутгаар хусаж арьс шир. УБ., 2016.
зүйлдэг бол хүйтэн усанд хөрс нь цайж, улаан шүүс нь арилтал байлгаж, дараа
нь сүүдэр газар салхинд тавьж (урь идүүлэх) зөөлөн хатаана. Ингээд шар сүүнд
сурыг далд ортол дүрж 70 орчим хоног гандаж шүүлсний эцэст өлгөж сэврээгээд,
хонины шар бууцанд 40 орчим хоног булж дараа нь тосоор (адууны, тарваганы,
өөхөн тос, ясны тос г.м) тослох явцдаа сурны хоёр ирмэгийг дотогш нь
хөмийлгөнө. Сурыг тослоход ус даах чадвар нь дээшлэхээс гадна уян зөөлөн
биелэг чанар нь хадгалагдаж, эдэлгээ нь сайжраад элдэхэд гулгамтгай, уян хатан
болно. Тос шингэсний дараа татлага, бугуйлын урт сурыг бол ээрүүлдэж, хазаар,

                                         195
                             Монголын түүх, соёл, ёс заншил

чөдөр, ногт, дөрөө, эмээлийн ганзаганы жижиг сурыг голдуу гараар мушгих
аргаар элдэнэ. Сур ээрүүлдэж элдэхдээ 1 минутад шургааг модоо 20-30 удаа
өргөх ба дарж, нийтдээ 2000 орчим удаа дарж өргөхөд сурны элдүүр гүйцдэг.
     Тэмээн сүрэг: Тэмээг хүмүүс
гэршүүлээд 5000 орчим жил болсон гэж
үздэг бөгөөд Монгол нутаг дахь түүх
соёлын дурсгалын бүртгэлд албан ёсоор
бүртгэгдсэн Их Сэврэй уулын өвөр бэл
дэх 3000-8000 жилийн өмнөх үед
хамаарах хадны сүг зурагт тэмээн
сүргийг морьтой хүн хөөн харваж байгаа
зураг хадгалагдан үлджээ. Дэлхийн
тэмээний 90 хувийг наран тэмээ буюу
нэг бөхт тэмээ эзэлдэг бол үлдсэн 10 Зураг 5.13. Тэмээний унасан хүний дүрслэл
                                                 Тайлбар: Цагаан салаа-Бага Ойгорын хадны
хувийг Монгол зэрэг Азийн цөөн улсад зураг (Баян-Өлгий. Улаанхус)
байх хос бөхт тэмээ эзэлдэг. Хос бөхт Эх сурвалж:
тэмээний өвөг бол зэрлэг тэмээн гөрөөс http://www.mongolaltai.mongoluv.mn/
гэгдэх хавтгай юм. Хавтгай нь Монголын Алтайн цаадах говь цөлийн бүсэд
эдүгээ ч амьдарсаар байгаа юм.
                                                    Тэмээний цээжин хэсгийн яс
                                                    бөгсөн биеэсээ хүчирхэг том,
                                                    булчингийн хөгжил сайн байдаг
                                                    бөгөөд хэвтэхдээ залааны 2,
                                                    өвдөгний 2, тойгны 2, өвчүүний 1
                                                    бүгд долоон сайран дээр тулдаг
Зураг 5.14. Монгол үүлдрийн тэмээ                   учир зун хэт халах, өвөл хэт
Тайлбар: Галбын говийн улаан, Ханын хэцийн хүрэн,
                                                    хүйтэрдэг       газрын      гадаргаас
Төхөм тунгалагийн хүрэн зэрэг үүлдрийн тэмээд бий
Эх сурвалж: Д.Самданжамц, Б.Минжигдорж. Монгол өөрийнхөө            биеийг хамгаалж
улсад үржүүлж буй үүлдэр омгийн мал. УБ., 2016.     чаддаг. Тэмээний арьс нягт зузаан,
                                                    атираагүй        гөлгөр,     хөлсний
булчирхай нь голчлон суга цавиар байрладаг нь хөлөрч ус чийг алдахаас
хамгаалахаас гадна сэтэрхий уруул нь баруун зүүн тал руу тус тусдаа хөдөлдөг
нь говийн ургамлаар хооллоход зохилджээ. Тэмээ алсын барааг өдөр шөнө
ялгалгүй хардаг, үнэр сайн мэдэрч (ус худаг, айлын бууц зэргийг 30 орчим км
зайнаас) чаддаг, баримжаагаа алддаггүй орон зайн мэдрэмж сайтай. Усгүйгээр
удаан байж өл даах чадвар нь бусад малаас хэд дахин илүү байдаг нь бөхнийхөө
өөхийг задлан ус болгож чаддагтай холбоотой. Нэг ус уухдаа 80 л хүртэл ууж
гүзээндээ хадгалдаг ба олон хоногийн турш хадгалсан усаа бага багаар зарцуулж
чаддаг байна. Олон хоногийн өл хоол даадаг чадвартай тул урт удаан хугацааны

                                          196
                           Монголын түүх, соёл, ёс заншил

аян жинд ашигладаг ба тэмээ 30-35 жил насалдаг, амгалан дөлгөөн зантай, уналга
эдэлгээнд амархан сурдаг, түргэн номхордог, дуу хуур уянгалаг аялгуунд
уярамтгай байдаг.
     Тэмээг буйллаж, бурантгаар хөтлөх аргыг зөвхөн монголчууд хэрэглэдэг
ба буйлыг модоор зорж хийгээд ногтлон таваглаж даруулаад буйлаар нь юм
уу, оонын эврээр хийсэн соёо, эсвэл хоёр талдаа иртэй тусгай төмрөөр хамрыг
нь цоолж, буйландаа товх хийж буруу талаас нь буйлаа хийж, зөв талд нь мөн
товх хийгээд бурантаг уядаг. Аян жинд явахдаа тэмээний хамрыг гэмтээхгүйн
тулд бурантгийг нь урд тэмээний татлаганд өвс шүүрч байхаар зайтай хавчуулж
хэлхдэг учир тэмээн ачаа тасарч хоцрохоос сэргийлж сүүлчийн тэмээний
хүзүүнд хонх зүүдэг. Аян жинд явах тэмээг 10-15 хоног хоолыг нь сойдог ба
ингэснээр бие нь хагсарч өлчиржин, ул таваг нь бөхөждөг онцлогтой. Жингийн
тэмээ цагт 3.5 – 4.5 км, хоногт 30-40 км зам туулдаг ба алсын аянд 3 өдөр
явуулж нэг өдөр амраадаг. Тэмээг 2-3 настайд нь унаж сургадаг бол 4-5 насанд
нь ачлага хөллөгөөнд сургадаг. Тэмээ нуруундаа 200-240 кг ачаа даадаг бол
тэргэнд хөллөсөн үед 400-500 кг ачаа тээж чаддаг. Ингийг зун намарт өдөрт 2
удаа, өвөл хаварт өдөрт 1 удаа сааж, өтгөн амт чанар сайтай, эмчилгээний ач
холбогдолтой, удаан хадгалах чадвартай сүү авч ашигладаг. Ингэний сүүгээр
айраг исгэж, тосыг нь ялгаж авахаас гадна өрөм загсааж хурааж шар, цагаан тос
хийх ба айраг ундааг буцалгаж өтгөрүүлэн шүүж аарц хурууд хийнэ. Тэмээний
махыг хүнсэнд хэрэглэдэг ч сүүлийн жилүүдэд тоо толгой нь цөөрсөн учраас
их хэмжээгээр арилжааны зорилгоор бэлтгэхгүй. Тэмээний арьс хатахдаа сунаж
агшдаггүй учраас ханын үдээр, авдар савны углуургад ашиглах болон хүзүүний
арьсаар борви, бөхний арьсаар тулам зэргийг хийдэг байна. Тэмээний ноос нь
сор үс, завсрын үс буюу ноолуураас тогтдог учраас дулаан чанартай байдаг ажээ.
Ноосоор нь төрөл бүрийн утас, ноосон эдлэл, хөвөнгийн оронд дээлэнд тавьж
ашиглаж иржээ.
     Монголчуудын зан үйлийн өв
уламжлалаас “ботго авахуулах зан
үйл” нь 2015 онд ЮНЕСКО-гийн
Яаралтай хамгаалах шаардлагатай
соёлын биет бус өвийн жагсаалтад
бүртгэгдсэн юм. Монголчууд зуун
зууныг дамнан мал сүргээ адгуулан
маллаж ирэхдээ малын төрөл тус
бүрт тохирсон өөр өөр дохио, ая
аялга хэрэглэдэг бөгөөд ингэнд ботго Зураг 5.15. Ботго авахуулах зан үйл
                                      Тайлбар: Хуурын аялгуутай хамсран хөөслөж буй
авахуулахад “хөөс” хэмээх тухайлсан байдал
аялага, дуу-дохиог хэрэглэж ирсэн Эх сурвалж: https://mecss.gov.mn/

                                       197
                          Монголын түүх, соёл, ёс заншил

уламжлалтай. Хөөслөн аргадах энэ аргыг тэмээчин айлын эзэгтэй бүр эзэмшсэн
байх боловч энэ арга амжилт олохгүй тохиолдолд дуу, хөгжимд мэргэшсэн ардын
авъяастан оролцох зайлшгүй шаардлага гарах бөгөөд хэрэв тухайн хот айлд уг
зан үйлд мэргэшсэн авъяастан байхгүй бол өөр газраас тусгайлан урих явдал
гардаг. Энэ тохиолдолд эх малд төл авахуулах зан үйл нь шүлэг, дуу, хөгжим,
түүний дотор морин хуур, аман хэл хуур тоглох, лимбэ эгшиглүүлэх зэргээр ганц
нэг бус өөр өөрийн үүрэг бүхий мэргэшсэн хүмүүс хамтаар оролцдог илүү
нийлмэл цогц шинж бүхий зан үйл болон өргөждөг. Ийнхүү хөөслөн дуулах,
хөгжмийн эгшгээр аргадах явцад тухайн ингэ өнчирсөн, гологдсон ботгыг
анхандаа үл тоомсорлон хажиглаж байснаа бага багаар бишүүрхэхээ больж,
эцэстээ нулимс унаган уярч, өөрийн ботго мэтээр хайрлаж эхэлдэг байна. Энэ
бол монгол ардын дууны сонсголон, яруу ая эгшгийн нөлөөлөх их хүч юм.
Ингийг хөөслөхдөө малчин хүн тухайн ингэ ямар ая аялгуунд уярч, сэтгэл зүйн
ямар хариу үйлдэл үзүүлж буйг соргогоор мэдэрч, заримд удаан уянгалаг, заримд
гэгэлгэн хайлган аяыг сонгон хөөслөдөг. Монгол малчид ийнхүү өөр өөрийн
аргаар гологдсон төлийг эхэд нь авахуулдаг боловч ийм ажилд нарийн мэргэшсэн
хүмүүс бусдаасаа ялгаран гарч, тэднийг нутаг орныхон нь урин залж гологдсон
төл буюу өнчин төл авахуулах зан үйл гүйцэтгүүлдэг уламжлалтай. Ботго
авахуулах зан үйл нь тэмээн сүргийн голлох нутаг болох говийн аймгууд, түүний
дотор Өмнөговь, Баянхонгор, Дундговь аймгийн говийн сумдын тэмээчдийн
хувьд тэмээ маллах, ботго төлөө бойжуулах арга ажиллагаа, ахуй зан үйл, ёс
заншил, аман билгийнх нь салшгүй бүрэлдэхүүн хэсэг болж үеэс үед өвлөгдөж,
баяжин хөгжиж ирсэн юм.
                                      Хонин сүрэг: Хүн төрөлхтөн хонийг 9000
                                      орчим жилийн тэртээ гаршуулсан гэж
                                      үздэг бөгөөд аргалыг монгол хонины өвөг
                                      гэж саяхныг болтол үзэж ирсэн ч сүүлийн
                                      үеийн судалгаагаар, аргал нь хромсомын
                                      тоогоороо ондоо учраас Монгол хонины
                                      өвөг биш ажээ. Харин өмнөд Азид амьдарч
                                      байсан хонин гөрөөс (муфлон)-өөс үүсээд
                                      Төвөдөөр дамжин төв Азийн бусад нутагт
                                      тархсан нь экологи, газар зүйн онцлогт
Зураг 5.16. Хадны зураг дахь амьтдын
дүрслэл                               нийцсэн богино өөхөн сүүлтэй (ууцан
Тайлбар: Их Баян уулын Бичигтийн амны сүүлт) хонийг бий болгосон нь тогтвортой
хадны зураг (Баянхонгор. Банялиг)     өсөж Монгол даяар нутагшсан ажээ.
Эх сурвалж: https://www.montsame.mn/
                                      Монголчууд хонийг тэнгэрээс удамтай гэж
өвөг дээдсээсээ эрхэмлэн хүндэтгэж хонийг хошууны хөрөнгө, хотны чимэг,
гэрийн буян, эзний хишиг чандмань эрдэнэ мэт үзэж, хонин сүрэг нь түм хүрвэл

                                      198
                              Монголын түүх, соёл, ёс заншил

хотлосон эзэн нь гал голомтоо мандуулан ган тулга тулах зэрэг зан үйл бий
болгожээ. Монгол хонь жилдээ нэг удаа төллөнө, зун хээл авч өвөл хургалахдаа
нэг хониноос ганц хурга гарах боловч, 100 эм хонь тутмын 8-10 нь ихэрлэнэ.
Одоо манай улсад бүдүүн, бүдүүвтэр ноост өөхөн сүүлт Монгол, Байдраг, Баяд,
Говь-Алтай, Үзэмчин, Сартуул, Барга үүлдэр, Дархад, Сутай зэрэг омог, нарийн
нарийвтар ноост Хангай, Орхон, Талын нутгийн цагаан үүлдэр, буржгар арьсны
чиглэлийн Сүмбэр үүлдрийн хонинуудыг үржүүлдэг.
                                                    Монгол хонь манай орны өндөр
                                                    уул, ойт хээр, тал хээр, говь,
                                                    цөлийн аль ч бүс нутагт зохицсон,
                                                    бэлчээрээр маллахад тэсвэртэй,
                                                    чийрэг бие цогцостой, бэлчээрийн
                                                    нөөц хомс, тэжээл бага байдаг өвөл
Зураг 5.17. Монгол үүлдрийн хонь                    хаврын улиралд онд мэнд орох
Тайлбар: Байдраг, Баяд, Говь-Алтай, Үзэмчин,        онцгой чадвартай. Мах, өөхөн
Сартуул, Барга зэрэг үүлдэр бий
                                                    ашиг шим нь давуу хөгжсөн,
Эх сурвалж: Д.Самданжамц, Б.Минжигдорж. Монгол
улсад үржүүлж буй үүлдэр омгийн мал. УБ., 2016.     махны амт нь гойд сайхан, бүдүүн
                                                    ноостой. Ноос нь эсгий, цэмбэ
хийх үндсэн түүхий эд болдог. Нэгдүгээр зэргийн ноосоор хивс хийх боломжтой.
Монгол хонины ноосны ноолуур нь нарийн чанартай учраас тусад нь ялгаж
нэхмэл, сүлжмэл эдлэл хийж болно. Монгол хонины арьс хөрс зузаан, чанар
сайтай тул зах зээлийн хэрэгцээ ихтэй. Хонины биеийн жин нь 40-60 килограмм,
өдөрт 5-6 литр ус уудаг. Хонины сүү тослогоор баялаг, 6-8 сарын хооронд саана.
50 хонинд 1 хуц тавих бөгөөд хээл авснаас хойш 5 сарын дараа хургална. Хонь
богино ургац бүхий нарийн ширхэгтэй өвс ногоог ёзоороор нь тасдаж иддэг. 6-7
дугаар сард ноосолдог бөгөөд дунджаар 1.5 килограмм ноос өгдөг.
     Монголчууд хониноос авах
түүхий эдийг амьдралынхаа бүхий л
хүрээнд үр дүнтэй ашигладаг бөгөөд
тэдгээрээс жишээ болгон эсгий хийх
арга технологийн талаар товч
танилцуулъя. Хонь хяргахдаа тухайн
жилийн байгаль цаг уурын нөхцөл,
өвс ногооны гарц, зуншлагын
байдал, ноосны хөөрөлт, зунгаг
суулт зэргийг харгалзан 6 сарын
дунд үеэс 7 сарын эхний 10 хоногт Зураг 5.18. Эсгий хийхээр ноосоо зулж буй байдал
багтаан        хонио        хяргах      нь Тайлбар: Эсгий хийх нь хамтын хөдөлмөр
                                             Эх сурвалж: https://tukhuurumj.wordpress.com/
тохиромжтой. Хавар эрт хяргавал

                                           199
                          Монголын түүх, соёл, ёс заншил

ноос хэвийн зунгаг суугаагүй, хяргахад бэрхшээлтэй байхаас гадна ноос нь
хатуу, уян хатан чанаргүй, гялалзсан өнгөгүй байдаг. Боловсруулаагүй ноос хир
тостой, хог шороотой, өвөрмөц үнэртэй байдаг бөгөөд ноосыг угааж цэвэрлээд
самнасны дараа цав цагаан өнгөтэй, хөвөн шиг зөөлөн болох ба тийм ноосоор юу
ч хийж болно. Малчин ардууд эсгийг ихэвчлэн 8 дугаар сарын дундуур хийх ба
нэг айл дангаараа хийхэд хүч хүрэхгүй бэрхшээлтэй учраас айл хотлоороо нийлж
хийнэ.
                                          Эсгий хийхэд хэрэглэх шир, эсгийн
                                          гол, бул зэргийг бэлтгэж, эх эсгий
                                          өөрт байхгүй бол ажил үйлс нь өөдрөг
                                          гэж үздэг айлаас эх эсгий залж
                                          авчирна. “Эх эсгий ” гэж дээр нь ноос
                                          зулах эсгийг хэлэх ба урьд жил нь
Зураг 5.19. Эсгий татаж байгаа нь         хийж цэвэр гамтай эдэлсэн эсгий байх
Тайлбар: Эсгий татах нь хүндтэй үүрэг     ёстой. Ноос зулж эсгий татахаар
Эх сурвалж: http://www.zamch.mn/          бэлдсэн газарт эх эсгийгээ дэлгэж
савсан ноосоо эрэгтэйчүүд хүүхдүүд ойртуулж ус зөөх ба эсгий хийж буй айлын
эхнэр буюу эсвэл олонд хүндтэй, настай эмэгтэй анхны ноосыг зулж (мөр гаргах)
бусад эмэгтэйчүүд дагалдан ноосны зузаан нимгэнийг тохируулан зулдаг. Нэг үе
ноос зулаад худгийн усаар жигд сайн шүршиж, ахин нэг үе ноос зулж мөн усаар
нэвт шүршсээр сүүлийн үе (зулхай) болоход ахарын ноос, хурганы ноос зулах ба
энэ үе нь өнгөн тал болох тул хар, бор зэрэг өөр өнгө ороогүй жигд цагаан ноос
зулдаг. Зулхай зулсны дараа эрэгтэйчүүд гол мод хийж завсар нь цахилдаг зэрэг
өвсөөр наалдахгүйгээр үе тавьж чанга хуйлан гадуур нь дэвтээсэн ширээр ороож
ширнийхээ хоёр амыг үдээсээр чангалан үднэ. Ширлэж боосон эсгийг татах хүн
эсгийн гол буланд бэхэлсэн олсны үзүүрээс татаж эхлээд зөөлөн хөдөлж аажмаар
явдлаа хурдасган морины ширүүн цогиогоор 15-20 км явна. Эсгий татаж гүйцмэгц
ерөөл тавьж, чийгтэй зөөлөн дээр нь захыг татаж, өө сэвийг засах (эсгий жиших)
ажлыг эрчүүд хийнэ. Эсгий хийж гүйцсэний дараа “эсгийн шүүс” гэж багахан
хэмжээний найр хийж эсгий хийхэд оролцсон хүмүүсийг дайлж зочлоод бүх
хүмүүст эсгийн хувь (мах, боов, цагаан идээ) түгээнэ. “Эх эсгий” айлаас авчирсан
бол буцааж өгөхдөө тавагтай идээ, мах зэрэг эсгийн шүүс боовноос оролцуулан
өгөхдөө эсгийн шүүсэнд зориулж төхөөрсөн хонины өвчүүг заавал цуг өгдөг
заншилтай. Эсгий хийж дуусаад хэд хоносны дараа шинэ эсгийгээр дээвэр,
туурга, өрх, үүд, ширдэг зэргийг эсгэж оёх (гэрийн бүрлэг хийх) ажилд орно.
Эсгий хийх үйл явцад хөдөлмөрийг хөнгөвчлөх зорилгоор байгаль, уул усанд
үгийн ид шидийн хүчээр нөлөөлөхөд чиглэгдсэн зан үйл, яруу найраг, ажил
хөдөлмөр зэрэг нь хоорондоо салгахын аргагүй нягт сүлжилдэн нэгдсэн байна.


                                      200
                              Монголын түүх, соёл, ёс заншил

     Ямаан сүрэг: Ямааны үүсэл бүрэн
тогтоогдоогүй бөгөөд наран ба
гэдэргээ эвэрт ямааны цус холилдсон
Алтайн нуруу, тэдгээрийн салбар
уулсуудад амьдарч байгаа зэрлэг удам
болох янгир Монгол ямааны гарал
үүсэлд нөлөөлсөн гэж үздэг. Ямааг
гэршүүлэх явцад гадаад орчин, шилэн Зураг 5.20. Нэг зүгт хандуулан сийлсэн 8 янгир
сонголтын          нөлөөгөөр        түүний Тайлбар: Шивээт хайрхны хадны зураг (Баян-
морфологи,        физиологид        ихээхэн Өлгий. Цэнгэл)
                                            Эх сурвалж: http://www.mongolaltai.mongoluv.mn/
өөрчлөлт гарч ямааны өсөлт, амьдын
жин зэрлэг ямаанаас нэлээд бага, тайван зан араншинтай, мэдрэхүйн эрхтэн сул
хөгжсөн, арьс үсний бүтэц, шинж чанар өөрчлөгджээ. Монгол улсын бүх ямааны
70 гаруй хувийг говийн болон алтайн уулархаг бүс нутагт өсгөн үржүүлдэг
бөгөөд Монгол үүлдрийн ямаанаас гадна Говь гурван сайхан, Уулын бор, Алтайн
улаан, Өнжүүл, Залаа жинстийн цагаан, Эрчим, Баяндэлгэрийн улаан, Буурал,
Өлгийн улаан зэрэг үүлдэр, омгийн ямааг үржүүлж байна.
                                             Амьдын жин нь 30-50 килограмм,
                                             зуны 3 сарын хугацаанд 50 орчим
                                             литр сүү өгнө. Ямаа хоньтой
                                             харьцуулбал сул дорой амьтан учраас
                                             ихэвчлэн 5 дугаар сард төллүүлэхээр
                                             хээлтүүлэг явуулдаг. Ямаа бэлчээрлэх
Зураг 5.21. Монгол үүлдрийн ямаа             үедээ үргэлж түрүүнд нь явдаг
Тайлбар: Говь гурван сайхан, Уулын бор,      онцлогтой амьтан бөгөөд ургамлын
Алтайн улаан, Өнжүүл зэрэг үүлдэр бий
                                             сор навч буурцгийг гол төлөв түүж
Эх сурвалж: Д.Самданжамц, Б.Минжигдорж.
Монгол улсад үржүүлж буй үүлдэр омгийн мал.  иддэг. Өвс, агь, таана зэрэг шим
УБ., 2016.                                   тэжээлтэй ургамлыг үндэстэй чигээр
нь идэж бэлчээрийн талбайг сүйтгэдэг учраас өмнө нь ямааны тоог нэлээд
хязгаарладаг байсан бөгөөд нэг хонин сүргийн дотор 30 хүрэхгүй хувийг
эзлүүлэхийг чухалчилдаг. Сүүлийн жилүүдэд хүмүүс амьдралынхаа төлөө ямааг
хониноос илүү өсгөж үржүүлэх болсон бөгөөд зах зээл дээр ямааны ноолуур
үнэтэй түүхий эдийн нэг болдог. Ямааны сүү, махыг ахуйн хэрэглээнээс гадна
улирал, бэлчээрийн байдалтай уялдуулан ардын эмчилгээ сувилгаанд хэрэглэдэг.
Ямааны арьсаар гутал, хром зэргийг хийхэд маш бөх бөгөөд эврээр нь сам,
туурайгаар нь цавуу хийдэг.
     Ямааны ашиг шимийг орчин үед Монголчууд ноолуурын үйлдвэрлэлд
түлхүү ашиглаж байна. Эрс тэс, хүйтэн цаг агаарт гайхалтай дасан зохицсон
Монгол ямаанаас хамгийн ховор, хамгийн дээд зэргийн ноолуурыг гарган авдаг

                                           201
                            Монголын түүх, соёл, ёс заншил

бөгөөд       урт     ширүүн        хялгасаар
бүрхэгдэн хамгаалагдсан ноолуурын
нарийн ширхэг нь агаарыг барьж,
дулааныг бүрэн хадгалдаг ажээ.
Монгол ямааны ноолуур нь олон улсын
зах      зээлд      өрсөлдөх       чадвартай Зураг 5.22. Ямаа самнаж буй байдал
бүтээгдэхүүнүүдийн нэг болдог ба Тайлбар: Зөв самнах нь ямаанд таатай байдаг
Монгол        үүлдрийн        нэг     ямааны Эх сурвалж: https://updown.mn/
ноолуурын гарц дунджаар 250-280 гр жинтэй, 4-5 см урттай, 14-16 микрон
голчтой байдаг. Монгол ямааны ноолуур нь атриа ихтэй, урт ширхэгтэй бөгөөд
гялалзсан өнгө чанараараа бусад орны ямааны ноолуураас давуу талтай тул сайн
чанарын ээрмэл утас үйлдвэрлэх боломжтой байдаг. Дэлхийн улс орнууд нийтдээ
30 гаруй сая ямаа үржүүлж, жилдээ 14 орчим мянган тонн ноолуур бэлтгэж
байгаагийн 30 хувийг манай улс бэлтгэж байна. Олон улсын зах зээлд
үйлдвэрлэгдэж, худалдаалагдаж буй ноолууран бүтээгдэхүүнүүд загвар, өнгөний
чиг хандлагыг даган олон төрлийн өнгө будагтай хийгддэг ч хүн төрөлхтөн
сүүлийн жилүүдэд аливаа химийн бодис хэрэглээгүй, цайруулаагүй, будаагүй
байгалийн гаралтай түүхий эдийг илүүд үзэж байна. Түүнд Монгол ямааны
ноолуур тун сайн нийцдэг бөгөөд Монгол ямааны зонхилох зүс нь цагаан, цайвар
шаргал, хөх саарал, бор үндсэн 4 өнгөтэй байдаг.
                                           Монголчуудын уламжлалт утас ээрэх арга
                                           технологийг төлөвшүүлж оёмол, нэхмэл
                                           бүтээгдэхүүнийг хэрэгцээндээ нийцүүлэн
                                           хийж урласаар иржээ. Утас ээрэхэд юуны
                                           өмнө ээрүүлээ бэлдсэн байх шаардлагатай
                                           ба утасны бүдүүн, нарийн ямар байхаас
                                           шалтгаалан ээрүүлийн дугуйны хүнд
                                           хөнгөн, том жижгийг тохируулна. Дунджаар
                                           8 см орчим диаметртэй дугуйг модоор
                                           бэлтгээд голд нь хурц хутгаар юм уу, өрмөөр
Зураг 5.23. Гар ээрүүлээр утас ээрэх арга. жижиг нүх гаргаж ишний нарийн үзүүр
Тайлбар: Айл бүр ээрүүл ашиглаж утсаа
зэхдэг уламжлалтай байсан                  тогтож эргэх хэмжээнд тааруулна. Ишийг
Эх сурвалж: XXI зууны малчин: амжилт       зорохдоо доод үзүүр нь хатуу гадаргуу дээр
бүтээл, ашиг орлого. УБ., 2013.
                                           эргэлдэхэд зориулсан шовх үзүүртэй бөгөөд
их бие хэсэг нь бүдүүн боловч бариул хэсэг нь хуруугаар имэрч эргүүлэхэд
тохиромжтой нарийвтар байна. Орчин үед гэрийн нөхцөлд утас ээрэх хөл
машиныг бүтээсэн бөгөөд ихээхэн хөдөлмөр хөнгөвчилдөг байна. Утсыг
ээрэхийн тулд ноос ноолуурыг цэвэрлэж хөвсийлгөн бэлдээд хялгастай нь жигд
хольцолдуулах ба хялгас ихэдвэл утас эрч нь амархан задрахаас гадна учгийн

                                         202
                          Монголын түүх, соёл, ёс заншил

зангилаа тогтдоггүй бол дан зөөлөн хэсгээр хийвэл хэврэгхэн тасардаг. Ээрэхдээ
бэлдсэн ноос ноолуурын үзүүрээс бага зэргийг имэрч эрчлээд уг үзүүрээ
ээрүүлийн ишний доод хэсэгт бэхлэх ба утсаа ишний дагуу татаж үзүүрт нь
хүрэхэд хуруугаа хэд ороогоод цувсан ноос ноолуураа зүүн гартаа барьж баруун
гараар ээрүүлээ эргүүлж цувмалаа утсаа таслахгүйгээр үргэлжлүүлэн ахиулсаар
эрчийг нь өөрийн санасан хэмжээнд нийцүүлэн бэлтгэнэ. Дунджаар 1 грамм
ноолуураар 9-11 метр сайн чанарын утас ээрч болох ба 300 грамм ноолуураар
хааш хаашаа 110 сантиметр дөрвөлжин алчуур нэхэх боломжтой.
    Ийнхүү Монголын мал аж ахуй нь ард түмний хөдөлмөрийн үндсэн хэрэгсэл,
уналга ачилга, худалдаа наймаа, хоол хүнс, төрөл бүрийн үйлдвэрлэлийн
түүхий эд болохоос гадна уламжлалт соёл, ёс заншлын томоохон хэсгийг бие
даан бүрдүүлдэг Монгол соёлын үндэс суурийн нэг нь болж өгдөг. Ийм учраас
Монголын мал аж ахуйг сонгодог хэмээн тодотгож ирсэн ба эдүгээ төрөөс уур
амьсгалын өөрчлөлт, нийгмийн хөгжлийн чиг хандлагад нийцүүлэн мал аж ахуйн
үйлдвэрлэлийг эрхлэх, хөгжүүлэх, тооноос чанарт шилжүүлэх, мэргэжлийн ажил,
үйлчилгээг төлөвшүүлэх, бэлчээрийн төлбөрийн систем бий болгох эрх зүй, эдийн
засгийн таатай орчныг бүрдүүлэх, мал аж ахуйн үйлдвэрлэлд үнэ цэнийн сүлжээг
хөгжүүлэх, хөдөөгийн хөгжлийг дэмжих бодлого явуулахыг эрмэлзэж байна.
Хөгжлийн загварын хувьд мал аж ахуйн үйлдвэрлэлийн нөөцийг бүртгэх, үнэлэх,
хариу арга хэмжээ авах тогтолцоог шинээр бий болгох, мал, түүний гаралтай
түүхий эд, бүтээгдэхүүний нөөцийг эдийн засгийн эргэлтэд эрчимтэй оруулах
нөхцлийг бүрдүүлэх, эрчимжсэн мал аж ахуй газар тариалангийн бүс нутгийн
заагийг тогтоох, үйлдвэрлэлийн бүтээмж, өрсөлдөх чадварыг нэмэгдүүлэх цогц
арга хэмжээг хэрэгжүүлэхэд суурилж байна.




                                      203
                           Монголын түүх, соёл, ёс заншил

                           5.2. ГАЗАР ТАРИАЛАН

                                        Чулуун зэвсгийн үед зээтүүт газар тариалан
                                        эрхэлж ургамлын үр үндэс нунтаглаж
                                        боловсруулах, тариа цайруулах зэргээр
                                        ахуй амьдралдаа ашиглаж байсан ч эх
                                        газрын эрс тэс уур амьсгалаас шалтгаалан
                                        газар тариалан далайцтай хөгжиж чадаагүй
                                        юм. Хүннү нар газар тариаланг өөрсдөө
                                        өргөн хэмжээгээр эрхэлдэггүй ч гэсэн
                                        Хятад, Дорнод Туркестаны суурьшсан
                                        иргэд нуур ус, гол мөрний сав газарт тариа
Зураг 5.24. Газар тариалан хадны зурагт будаа тарьж байжээ. Улмаар дүрвэн ирсэн
Тайлбар: Үхэр хөллөсөн анжисаар газар   хятад иргэд, Хан улсын гүнжүүд тэднийг
хагалж байна
Эх сурвалж: https://mongoltoli.mn/
                                        бараа болон дагаж ирсэн бараа бологчид,
                                        ойр төрлийн хамаатан садан, олзлогдон
ирсэн хятадууд байнга будаа тарьж, Хүннүгийн хэрэгцээний нэг хэсгийг тогтмол
хангаж өгдөг байсан ч улс орны хэрэгцээг хангаж чаддаггүй байв. Сяньби нар
газар тариалан (монгол амуу) бага зэрэг эрхэлж байсан бол Жужан нар ч бага
хэмжээгээр буюу төвлөрсөн хот суурины ойролцоо, эсвэл гол мөрний хөндийгөөр
тариалахаас хэтрээгүй юм. XI-XII зууны Монгол аймгууд тариалангийн хувьд
хүн болон үхэр хөллөсөн модон анжис хэрэглэж, шар будаа, буудай, тарьж байсан
ч ургац нь бага байсан.
     Юан улсын үед тариалангийн ажил нэлээд хөгжиж, 1274 оноос эхлэн
Монгол газар тариа ногоо тарихыг төрийн бодлого болгон Хархорум, Гурван
гол, Хангайн уул, одоогийн Говь-Алтай, Улиастай хавийн газарт голдуу цэргийн
сууринг хүнсээр хангах зорилгоор тариа ногоо тариулж байжээ. Үүний нэг гол
шалтгаан нь Аригбөх, Хайду нарын гарт монгол нутгийг алдахгүйг хичээж олон
тооны хятад цэргийг монгол газар оруулснаар хороолон сууж байсан нутагтаа
тариа ногоо тарьж, хоол хүнсээ өөрсдөө бэлтгэдэг болжээ. Гэхдээ тэдгээр хятад
цэргийг буцаан татсан (1337) хойно ч тариалангийн ажлыг монголчууд өөрсдөө
дагнан эрхэлж амь зуулгадаа хавсарга болгосоор байжээ. Зөвхөн Монгол нутагт
төдийгүй Юньнань, Гуанси зэрэг хятадын урд зүгийн нутгуудад тариа будаа
тарих ажлыг анх монголчууд эрхлэн хийжээ. Монголчууд болсон гурилаас гадна
улаан буудайг тээрэмдэх, нүдэх зэргээр гурил гаргаж хүнсэндээ хэрэглэх болжээ.
     Манжийн ноёрхлын үед газар тариалан өмнөх үеэс нэлээд өргөжиж, Хятад
тариачид олноороо монголд ирэн дангаараа болон монголчуудтай хамтарч
хошууны засаг ноёноос газрыг түрээсээр авч тариалах болсон тул жилд Монгол
оронд нэвтрэх хүний тоог 800-аар тогтоожээ. Тариалангийн гол голомт газрууд

                                       204
                         Монголын түүх, соёл, ёс заншил

нь Ивэн, Бургалтай, Бороо, Борнуур, Орхон, Зурамтай, Сэлэнгэ, Хараа, Ерөө,
Өлзийт, Цагаан сүүл, Байдраг, Бигэр, Шарга, Хэрлэн, Улз, Чоно харайхын голын
сав дагуу байжээ. Монгол орны өмнөд болон Шинжаан, Или, Ховд орчмоор
улаан буудай, арвай, буурцаг, шош, тутрага, гуа, жимс ногоо, хойд хэсгээр
монгол амуу, халтар арвай, хар будаа, буудай голлон тариалж байжээ. Монголын
тариалан бүхий нутагт нийтдээ 100 шахам rap тээрэм, 50 шахам морин тээрэм,
10 шахам усан тээрэм байлаа. Тариа тарихдаа, морь үхэр хөллөж, мод буюу
төмөр анжсаар газар хагалж, жил жилд газраа сэлгэж тарих, өтөг, бууц, үнсээр
бордох, суваг шуудуу татаж услах, ямар хөрсөнд ямар үр тарих, ямар хугацаанд
тариалах зэргийг сайн мэдэж байсан бөгөөд хураасан тариагаа дагтаршуулсан
газар овоолж, малаар гишгүүлж цайруулж авдаг байжээ. Оросоор дамжин rap
хадуур, төмөр анжис нэвтэрч ирсэн нь газар тариаланд түлхэц өгчээ.
    ХХ зууны эхнээс газар тариалан дөрвөн голомт нутагт (Орхон, Сэлэнгэ, Туул
голын сав дагуух төв, Ховд, Буянт гол, Увс нуурын орчмын баруун, Говь Алтай
орчмын нутгийг хамарсан Баруун өмнөд, Халх гол хавь нутгийг хамарсан Дорнод
монголын) дэлгэрсэн байсан нь улсын буюу цэргийн тариалан, хүрээ хийдийн
тариалан, ноёдын тариалан, ардын тариалан, гадаадын харьяат нарын тариалан
гэж ангилагдаж байлаа. Тариаланг хөгжүүлэхэд тус дэм үзүүлэх зорилгоор улсын
сангаас анжис, хадуур, хамуур, хүрз зэрэг багаж болон үрийн будаа олгож байв.
1913 онд тариалангийн газар түрээслэх дүрмийг батлан гаргав. Гол ургамал нь
халтар арвай, хар будаа, буудай, гадаадын харьяат нар хүнсний ногоо нэлээд
тарьж байжээ. Орос тариачдаар дамжин үйлвэрийн хийцтэй тариалангийн багаж
(төмөр анжис, сам борной, гap хадуур), буудай зэрэг ургамлын үр элбэгшиж
байв. Гар тээрмээс гадна усан болон морин тээрмээр тариагаа тээрэмдэж, гурил
хийж байлаа.
    Ховдын хязгаарт тариачин хошуу байгуулж (1922), үр, багаж хэрэгслийг
олгон, улсын тариалангийн ажлыг эхэлсэн боловч зарлага нь хэтэрч амжилт
олсонгүй учраас тарианы талбайг гадаадын иргэдэд, улсын хяналтын дор
түрээсээр ашиглуулахаар, харин монгол иргэд дуртай газраа түрээсгүйгээр
эзэмшин тариалахаар шийдвэрлэжээ. Газрыг үе улиран эзэмших эрх болон
шавийн онцгой эрхийг устгаж, нутгийн захиргаадыг өөрчлөн байгуулах, шинэ
хошууд буй болсонтой холбогдуулан ус, бэлчээрийн асуудлыг зохицуулжээ.
    Атар газрыг эзэмшиж, газар тариаланг хөгжүүлэх замаар хүн амын хүнсний
хангамжийг сайжруулах, мал аж ахуйн тогтвортой өсөлтийг хангах, орчин үеийн
техник, технологи нэвтрүүлэх, эдийн засгийн хөгжлийг хурдасгах шаардлагын
дагуу атрын гурван удаагийн аян өрнүүлжээ. Атрын анхны аяныг явуулах
тогтоолыг 1959 онд МАХН-ын Төв Хорооны III бүгд хурлаас гаргасан бол хоёр
дахь аян 1976 оноос өрнөжээ. Атрын эхний аянуудыг МАХН-ын удирдлагаар
Монголын Хувьсгалт Залуучуудын Эвлэлийн байгууллага гардан зохион

                                     205
                           Монголын түүх, соёл, ёс заншил

байгуулж, залуучуудыг өргөнөөр татан
оролцуулж, шинээр байгуулагдсан
сангийн аж ахуйг шефлэн авч ажиллаж
байв. Улмаар Монгол Улсын Засгийн
газрын 2008 оны 70 дугаар тогтоолоор
“Атрын III аян” үндэсний хөтөлбөрийг
баталсан. Атрын гурав дахь аяны
үндсэн зорилго нь хөрсний үржил
шимийг хамгаалж, нөхөн сэргээх, үр Зураг 5.25. Атрыг эзэмшиж эхлэв
                                         Тайлбар: Булган аймаг дахь Чойбалсангийн
сортын болон техник технологийн нэрэмжит САА. 1950-иад он.
шинэчлэлийг эрчимжүүлж, импортыг Эх сурвалж: https://mongoltoli.mn/
орлох, экспортын чиг баримжаатай газар тариалангийн тогтвортой хөгжлийг
хангахад чиглэж байв.
    Газар тариалангийн салбар нь хүн амыг хүнсээр, хөнгөн аж үйлдвэрийг
түүхий эдээр, мал сүргийг тэжээлээр, олон мянган хүнийг ажлын байраар хангадаг
чухал үүрэгтэй бөгөөд Монгол орны байгаль, цаг уурын нөхцлөөс хамаарч жил
бүрийн хавар тариалалт эхлэдэг. Манай улсын газар тариалангийн салбарыг уур
амьсгал, хөрсний бүтэц шинж чанараас хамаарч Монголын төв ба баруун хойд
хэсгийн хангайн бүс, Баруун буюу алтайн бүс, Хэнтийн бүс гэж хуваах бөгөөд
Хэнтийн бүсийн Хэнтий, Дорнод, Сүхбаатар зэрэг аймаг нь тариалангийн гол
нутаг юм.
    Үр тариа: Үр тариа нь хүн төрөлхтөний хоол хүнсний чухал бүрэлдэхүүн
хэсэг бөгөөд Монгол нутагт эртний үеэс эхлээд газар хагалан тариалан эрхэлж
байсан олон арван хадны зураг олддогийн нэг нь Баянхонгор аймгийн Баянлиг
сумын нутаг дахь Их Баян уулын Бичигтийн аманд орших хадны сийлмэл зурагт
хүнд анжсанд үхэр хөллөөд нэг хүн хөтлөж хоёр дахь хүн араас нь анжсаа залан
газраа хагалж буй байдлыг харуулсан зураг олдсон нь Монголын говь нутгаас
олдож буй газар тариалангийн холбогдолтой тун ховор дурсгал юм. Манай
оронд буудай, арвай, хошуу будаа зэргийг голчлон тариалж ирсэн бөгөөд буудай
бол манай орны үр тарианы үндсэн таримал болж нийт үр тарианы талбайн 90
гаруй хувьд тариалагддаг. Хүн төрөлхтөн буудайг хүнсэндээ хэрэглэхээс гадна
эмчилгээний болон гоо сайхны зориулалтаар ашигласаар ирснээс Монгол орны
хувьд буудайн тариалан нь 3000 гаруй жилийн түүхтэй гэж үздэг. Арвай эрт
дээр үеэс Монголд тариалагдаж ирсэн таримал бөгөөд хүнс, тэжээл, техникийн
зориулалтаар хэрэглэдэг. Арвайгаар гурил, хөц будаа хийж хүнсэнд хэрэглэхээс
гадна шар айраг, спиртийн үндсэн түүхий эд болдог. Түүнийг малын тэжээлд
бяцлах, дэвтээх зэрэг анхан шатны боловсруулалт хийж хэрэглэнэ. Арвай нь
манай оронд тариалах талбайн хэмжээгээр буудайн дараа ордог бөгөөд далайн
түвшнээс дээш өргөгдөх тутам ургацын хэмжээ нь нэмэгддэг, үр тарианы

                                       206
                           Монголын түүх, соёл, ёс заншил

ургамлуудаас арвин ургацтай таримлын нэгэнд багтдаг таримал юм. Арвай нь
буудай, хошуу будаатай харьцуулахад ургах хугацаа богинотой, үндэс нь шим
тэжээл шингээх чадвараараа буудайнаас илүү, хошуу будаанаас бага байдаг.
Харин хошуу будааг гол төлөв малын тэжээл, ногоон тэжээлд ихээр тариалдаг.
Хошуу будааны сүрэл бүдүүн тэжээл болдог бөгөөд буудай, арвай, хөх тарианаас
илүү тэжээллэг байдаг.
    Монголчуудын       уламжлалт     үр    тарианы
тариалангаас арвайн тухай онцлон тэмдэглэх нь
зүйтэй бөгөөд түүгээр “арвайн гурил” (болсон
гурил)-ыг ихээр хийж хоол хүнсэндээ хэрэглэдэг
байв. Арвайн гурил нь тэжээллэг чанартай, эрүүл
мэндэд ач тустай ба сүүлийн үед хэрэглээ нь
нэмэгдэж байгаа тул үйлдвэрийн аргаар бэлтгэх
болсон ч гар аргаар бэлтгэсэн гурилын амт чанар,
үнэр нь нэн өөр байдаг. Гар аргаар арвайн гурил
бэлтгэх арга технологи нь их хялбар боловч
түүнийг мэддэг, хийдэг хүн улам цөөрсөөр байна. Зураг 5.26. Арвай буудай нүдэж
Иймд энэхүү уламжлалт технологийг хойч үедээ буй байдал.
өвлүүлэн үлдээх, дэлгэрүүлэх нь Монголчуудын Тайлбар: Модон уур, нүдүүр
                                                     хэрэглэнэ
аж ахуй, хоол хүнсний соёлын амьдралд багагүй ач Эх сурвалж: Д.Хөхөө. Арвайн
холбогдолтой юм.                                     гурил ч амттай даа. УБ., 2009.
    Гар аргаар арвайн гурил хийхэд хэд хэдэн зүйлсийг урьдчилан бэлтгэх
ба юуны өмнө тарианы аага (хальс)-ыг цэвэрлэх, зөөлрүүлэн хуурахад бэлэн
болгоход хэрэглэдэг гол хэрэгсэл болох уурыг бэлтгэхдээ голдуу сайн чанарын
нарс модоор хийдэг бол нүдүүрийг мөн л сайн чанарын модоор хийх ба хоёр
гараар барьж хүчтэй нүдэхэд зориулсан бариул гаргасан байдаг. Тариаг хуурахад
их халаах хэрэгтэй бөгөөд хуурах үед тариаг тогооны ёроолд наалдуулахгүйн
тулд ширмэн тогоог голчлон ашигладаг. Тогоонд хийсэн тариагаа хутгахад
зориулж модон саваа бэлтгээд үзүүрт нь эсгий ороон тумбарайдсанаар
түлэгдэхгүйгээс гадна усыг нь өөртөө сайн шингээдэг. Тэвш юм уу, том
амсартай түмпэн сав бэлтгэж тариагаа хуурахаас өмнө болон хуурсаны дараа
хальснаас нь салгахад хэрэглэнэ.
    Тариаг хавсруулан нунтаглах зориулалт бүхий дээд, доод хоёр хэсгээс
бүрдсэн тээрэм бэлдэх ба аль алиных нь дотор талд нунтаг гурил гоожин гарах
суваг гаргаж тариаг хэт их нунтаглахгүйн тулд барзгар болгодог. Хэрэв ийм биш
байвал тариаг муу нунтаглаж, том ширхэгтэй гурил гарах ба бүр гөлгөр байвал
гурил хэт нунтаг, нарийн ширхэгтэй элс шиг болдог. Тариагаа бэлтгэхдээ тариан
дотор элдэв чулуу, хог байж болзошгүй тул эхлээд сайтар цэвэрлээд цохиж нүдэж
хальслахдаа тарианаасаа нэг аяга орчмыг уурандаа хийгээд бага зэргийн

                                       207
                            Монголын түүх, соёл, ёс заншил

                                  ус хийж чийглээд тариа зөөлөрч хальс нь салах
                                  хүртэл нүднэ. Ойролцоогоор нэг кг гурил хийе
                                  гэж бодоход дундаж шаазангаар хэмжихэд 5 аяга
                                  тариа орох бөгөөд хэрэв нүдэх үед тариа цацраад
                                  байвал усаа дахин нэмэх бөгөөд бүр их устай бол
                                  бас үр дүнгүй болно. Цохиурын ёроолд наалдсан
                                  тариаг үе үе унаган хольж нүдсээр зөөлрүүлсэн
                                  тарианы хальс бүрэн хөөрч тарианаас салсан гэж
Зураг 5.27. Гар тээрэм            үзвэл дэвсгэр дээр тариагаа асгаж чийгийг нь
Тайлбар: Чулуугаар хийж ахуйн     эврээж хатаана. Чийгийг нь хатаасны дараа
хэрэгцээнд гурил тээрэмдэнэ
Эх сурвалж: Д.Хөхөө. Арвайн       тариагаа тэвш юм уу, түмпэнд хийн сэвж хальсыг
гурил ч амттай даа. УБ., 2009.    нь цэвэрлэнэ.
     Тариаг хуурахын өмнө тогоогоо
тариа үсчээд байхааргүйгээр халаах ба
хэт зөөлөн галтай бол тариа сайн
болохгүй.           Халсан     тогоондоо
тарианаасаа ойролцоогоор нэг аягыг
хийгээд хутгуураар тасралтгүй хутган
улаан шаргал өнгөтэй болтол нь хуурна.
Болсон гэж үзвэл хутгуураараа юмуу
өөр даавуугаар эсвэл одоо цагт даавуун
зузаан бээлий өмсөөд тусдаа түмпэнд Зураг 5.28. Тээрэмдэж байгаа байдал.
гаргаж дараачийн аягыг хийх байдлаар Тайлбар: Ханын нүдэнд хэц татаж эргүүлэг
үргэлжлүүлнэ.          Хуурсан   тариагаа саваагаа тогтооно
                                            Эх сурвалж: Д.Хөхөө. Арвайн гурил ч амттай
томхон даавуун дээр тараан дэлгэж даа. УБ., 2009.
хөргөхдөө уламжлалт аргаар бол
ямааны арьсаар элдэж хийсэн илэг ашигладаг. Хөрсний нь дараа тариагаа дахин
ууранд хийж зөөлөн нүдэх нь тариаг хальснаас нь бүрэн цэвэрлэх зорилготой
бөгөөд чанга нүдвэл болсон тариа бяцарч болох гэмтэй. Энэ үед өмнөх шиг ямар
нэгэн ус нэмж хийхгүй. Дараа нь тариаг дахин тэвш юм уу түмпэнд хийж сэвэх
байдлаар хивэгнээс нь сайтар салгана. Хэрэв ингэж салгахгүй бол хивэгтэй
гурил гардаг. Хуурсан тарианаас гарч буй энэ хивгийг “болсон хивэг” гэж ч
нэрлэж, малын сайн тэжээл болно. Сүүлчийн дамжлага болох хуурсан арвайг
тээрэмдэж гурил хийхдээ хивэгнээс нь бүрэн салгасан байна. Ингээд арвайгаа
аяга аягаар тээрэмд хийж эргүүлнэ. Гэхдээ хэт цэвэрлэх нь тариан дахь В амин
дэмийн ихэнх нь хаягдаж болохыг анхаарах хэрэгтэй. Тээрмийг хэт хурдан
эргүүлж болохгүй. Тэгвэл бүдүүн ширхэгтэй гурил гардаг. Үүнийг “зарамтай
гурил” ч гэж нэрлэнэ. Монгол аргаар бол ханын нүдэнд бэхэлсэн суран уяанд
савааг эрчлэн бэхлээд гараараа барьж тээрмийг эргүүлнэ.

                                         208
                          Монголын түүх, соёл, ёс заншил

     Арвайн гурилыг савлах, хадгалахдаа уламжлалт аргаар бол арвайн гурилыг
ямааны арьсаар хийсэн илгэн уутанд хадгалдаг. Илгэн уутанд удаан байлгасан ч
үнэр амт нь өөрчлөгдөхгүй. Ийм савтай гурилыг олон сараар аян жинд явсан үед
хэрэглэхэд шинээрээ байдаг байжээ. Одоо үед ингэж илгээр сав хийх нь ховордсон
тул хуванцар сав болон гялгар уут зэрэг янз бүрийн сав ашиглах болжээ. Ийм уут
саванд удаан хадгалсан гурилын чанар, чийглэг байдал алдагдаж, үнэр, амт нь
мууддаг. Арвайн гурилыг олон янзаар хоол хүнс болгож хэрэглэнэ. Тухайлбал,
а/ цайнд цацах: Энэ нь цайнд амт оруулаад зогсохгүй нэг төрлийн хөнгөн хоол
болно. Ялангуяа өтгөн шаргал цайгаар алдартай баруун аймгийнхан гурилгүй цай
уух нь ховор. б/ цайнд дарж уух: Шар тостой багсран аяганы ёроолд нягтруулан
дараад дээрээс нь цай хийж уугаад дээд өнгөн хэсгийг нь долоож иднэ. Ийм
байдлаар хэдэн аяга ч цай ууна. Эсвэл цайгаа дуустал уулгүйгээр аяганы ёроолд
үлдсэн гурилыг зуурч иддэг. в/ зуурч идэх: Энэ нь их өргөн дэлгэрсэн хэлбэр
бөгөөд ялангуяа өрөм, цөцгий юмуу шар тос, масло, сүүлний тостой хольж
зуурдаг. Амт оруулах үүднээс элсэн чихэр нэмэх нь элбэг боловч аль болох чихэр
бага байх нь эрүүл мэндэд тустай.
     Хүнсний ногоо: Хоол хүнсэнд хэрэглэх шүүслэг ургамлыг хүнсний ногоо
гэж үздэг бөгөөд дэлхий дээр 1200 гаруй зүйлийн хүнсний ногоо ургадаг байна.
Хүнсний ногооны мөчир, нахиа, үндэс, үндэслэг иш, толгой, булцуу, үрэвч, үр,
жимсийг хүнсэнд хэрэглэдэг тул дотор нь жимс цэцгийг нь хүнсэнд хэрэглэдэг
болон булцуу, үндэс, салаа, шилбэ, гол, иш, навчийг нь хүнсэнд хэрэглэх ногоо
гэж 2 бүлэгт хуваана. Эхний бүлэгт лоолийн төрөл (хаш, чинжүү, улаан лооль),
xулууны төрөл (өргөст хэмх, тарвас, хулуу, амтат гуа), буурцаг (шар буурцаг,
вандуй, бусад шош) зэргийг багтаан үзнэ. Дараагийн бүлэгт булцуут ногоо (төмс,
хүрэн манжин), үндэс үрт ногоо (лууван, манжин, сонгино), навчит (байцай)
ургамал зэрэг хамардаг. Хүнсний ногоо нь аминдэм, эрдэс бодис, эслэг, нүүрс
усаар баялаг бөгөөд маш олон төрөлтэй учраас ангилал тус бүрээс төлөөлөл
болгон хамгийн өргөн дэлгэр хэрэглэгддэг зарим зүйлийг сонгон авч товч
дэлгэрүүлэн үзье.
     Төмс: Өндөрлөг, сэрүүн газраас
гаралтай төмсийг хүн төрөлхтөн 7000
жилийн өмнөөс хүнсэнд хэрэглэхээр
тарьж ургуулж байсан ч манай оронд
Германаас гаралтай эрт болцтой
Астила сортын төмсийг 1970-аад
оноос нутагшуулсан байна. Одоо тус
                                        Зураг 5.29. Төмсний ургах үйл явц
сортын төмсийг Төв аймгийн Тайлбар: Ахуйн хүрээнд өргөн тариалдаг
Борнуур, Жаргалант орчмоор түлхүү Эх сурвалж: http://www.fao.org/
тариалж Монгол шар төмс хэмээн

                                      209
                            Монголын түүх, соёл, ёс заншил

алдаршжээ. Төмсийг зориулалтаар нь хүнсний, техникийн, үрийн гэж ерөнхийд нь
ангилдагаас хамгийн түгээмэл хэрэглэгддэг нь хүнсний зориулалттай бөөрөнхий
төмс юм. Харин 2000-аад оноос хойш манай оронд ихэвчлэн Европын орнуудаас
Импала, Гала зэрэг олон шилдэг сорт оруулж туршин генийн санг баяжуулж,
нутагшуулан тариалсаар төмсний хэрэгцээг дотоодын үйлдвэрлэлээр 100 хувь
хангахаар хэмжээнд нэгэнт хүрчээ. Төмсийг айлууд өрхийн хэрэгцээндээ зориулан
хашаандаа тарих нь их байдаг бөгөөд тарих арга хялбар, арчилгаа бага шаарддаг
бөгөөд тариалах талбайн хөрс үржил шим бага байвал хөрсний 1 м2 талбайд 4-6 кг
байхаар тооцож бууцаар бордоно. Төмс тарихад жижиг (65-70 гр жинтэй) төмс
хэрэглэх нь илүү тохиромжтой боловч том төмсийг 2-3 хэсэг хувааж тарьж болно.
                                            Монголчуудын уламжлалд зэрлэг төмсийг
                                            ашиглаж байсан гэдэг ойлголт байдаг
                                            бөгөөд тэр нь төмсний улаан буюу сараана
                                            хэмээн нэрлэгдэх саарал хальстай өндөг
                                            хэлбэрийн сонгинолог булцуутай урт навч
                                            бүхий улаан цэцэгтэй ургамал юм. Сараана
                                            нь уул толгодын наранд ээвэр, энгэр, нугад
                                            гол төлөв ургах ба 6 сарын дундаас 7
                                            сарын эх хүртэл цэцэглэж байх үед нь
                                            булцууг шинээр нь идэх болон заримдаа
Зураг 5.30. Төмсний улаан цэцэг
Тайлбар: Сараана хэмээн нэрлэнэ             ухаж аваад хатааж хэрэглэдэг. Сарааныг
Эх сурвалж: http://nomiinclub.blogspot.com/ мал идэхдээ дургүйвтэр ба хүнсний
болоод гоёл чимэглэлийн зориулалтаар бага хэмжээгээр ашиглаж байсан бол
сүүлийн үед уламжлалт эмэнд илүү хэрэглэж байна. Энэ ургамал нь Улаан
номонд орсон ховор ургамал бөгөөд булцууг нь төмс гэхээс илүүтэй сонгины
төрөлд хамааруулж үзэх нь зүйтэй билээ.
     Сонгино: Бидний мэддэг халиар, жууцай,
таана, мангир, хөмүүл цөм сонгины төрөлд
ордог бөгөөд дэлхий дээр 920 орчим зүйлийн
сонгино тэмдэглэгдсэнээс манай орны хувьд
52 зүйлийн сонгино ургадаг. Сонгино нь 2 ба
олон настай ургамал бөгөөд дотор нь
бөөрөнхий, урт ногоон, тагар, алтайн зэрлэг
сонгино гэж ангилна. Үүнээс бөөрөнхий
сонгины хэд хэдэн сорт манай оронд нутагшсан
байдаг. Булцуутай сонгино нь хөнгөн элсэрхэг
хөрсөнд сайн ургадаг бол урт ногоон сонгино Зураг 5.31. Сонгины төрлүүд
нь олон настай учир талбайд нь өвөлжүүлээд Тайлбар: Өргөн хэрэглээний амтлагч
хавар эрт услаж ургуулан шинээр нь хүнсэнд Эх сурвалж: https://news.xopom.com/

                                         210
                          Монголын түүх, соёл, ёс заншил

хэрэглэх буюу худалдаанд гаргана. Сонгино тарих хөрсийг урд намар нь хүрзний
энгээр гүн хагалаад тэгшилж өвөлжүүлсэний дараа хавар тарихын өмнө дахин
сийрүүлж хөрсний гадаргуу нь тэгш байхаар хайрцаглаад бууцаар бордож,
хөрсийг нэвтэртэл сайн услана. Тарихдаа үрээр болон төл сонгинын аль алийг
ашиглаж болно. 1 м2 талбайгаас 3 кг орчим бөөрөнхий сонгино хураадаг. Хатааж,
хөлдөөж, давсалж хадгалж хүнсэндээ хэрэглэх бөгөөд хоолыг амт чанартай
болгоод зогсохгүй хоолны шингэц, нойр, биеийн дархлааг сайжруулна.
                                      Монголын хамгийн өндөрлөг бүсээр
                                      ургадаг, сүүлийн үед нэн ховордож байгаа
                                      олон наст ургамал бол Алтайн сонгино
                                      бөгөөд үрээр нь тарималжуулан хэрэглэж
                                      болдог. “Монголын нууц товчоо”-нд
                                      Өүлэн эх өнчин үлдсэн хүүхдүүддээ таана,
                                      мангир зэргийг түүж идүүлснээр өсгөлүүн
                                      бойжсон тухай тэмдэглэл байдаг бол
Зураг 5.32. Таана                     Монголчууд     эдүгээг    хүртэл     ахуй
Тайлбар: Тарималжуулан ургуулж байгаа амьдралдаа сонгинын төрлийн олон
Эх сурвалж: http://gogo.mn/
                                      ургамлыг өргөнөөр ашигласаар байна.
Нэн ялангуяа, малыг тэжээж тэнхрүүлэхэд олон янзаар ашиглах бөгөөд эдгээрийн
тоонд агь, таанын сорс (агийг сонгины цоор, таана, хөмөл, арвай, буудай, цайны
шаар, гурил, давс зэрэгтэй холино) бэлтгэж төллөсөн эх малд өдөрт нэг удаа
идүүлж хурдан тэнхрүүлэх арга орно. Мөн түүсэн нойтон хөмөл, тааныг нүдэж
саламлаад шүүсийг өөрт нь эгшээж боож хадгалах, зоодой хийж ашиглах,
хатаасан мангирыг хандлаж уулгах, таана, хөмлийн татшинд адил хэмжээний
сонгино, аарц, хужирыг хольж багсраад зоодой хийх, таананд шар сүү зэргийг
хийж найруулаад багсармал тэжээл, хивэг нэмж тэжээл бэлтгэх, дарсан тааныг
хандлаад малд өгөх зэрэг аргуудыг өргөн хэрэглэнэ.
     Байцай: Нийтийн тооллоос өмнө хүмүүс байцай тарьж ашиглаж байсан нь
тодорхой боловч одоог болтол хаанаас гаралтай тухай санал нэгдээгүй байдаг.
Байцайны нэг зуу гаруй төрөл байдгаас манай оронд хамгийн түгээмэл нь
бөөрөнхий байцай бол сүүлийн жилүүдэд олон төрлийн байцай нэвтрэн орж
иржээ. Кольраби буюу манжин-байцайны зөвхөн ишийг нь хоолонд ашигладаг
бөгөөд иш нь шаар мэт том болж хөөдөг бол брюссель байцай бөөрөнхий цагаан
байцайтай ижил харагдах ч амт нь бага зэрэг гашуун байдаг. Өнгөт байцай нь
хүний биед маш амархан шингэдэг бөгөөд бусад төрлийн байцайг бодоход илүү
тэжээллэг учир хүүхдийн хоолонд хэрэглэхэд нэн тохиромжтой. Брокколи нь
бусад байцайг бодоход “А” амин дэмээр баялаг байдаг бол бөөрөнхий цагаан
байцайнаас өвөрмөц навчаараа ялгаатай савой байцай нь олон төрлийн амин
дэмээр баялаг. Энэ байцааг ямар ч аргаар боловсруулан, хэрэглэх боломжтой

                                       211
                           Монголын түүх, соёл, ёс заншил

төдийгүй хэдий чинээ бөөрөнхий
хэлбэртэй байна төдий чинээ амт чанар
сайтай байдаг ажээ.
     Бөөрөнхий цагаан байцайг тарихын
тулд талбайг урьд намар нь гишгэж
хагалаад, хавар тарихын өмнө дахин
сайн бутлаж тэгшлээд хайрцаглах, эсвэл
хамарлаж бэлтгэнэ. Үрслэгийг зохих
журмын дагуу бэлтгэсний дараа талбайд
гаргаж анхны навчны угт тултал суулгаж
өгнө. Суулгасны дараа усаар нэвт услаад
хэд хоногийн дараа хөрсийг маажиж
өнгөн үеийг сийрүүлнэ. Бөөрөнхий
цагаан байцай нь олон төрлийн эрдэс
бодис, амин дэмээр баялаг бөгөөд
шинээр нь шууд, эсвэл чанаж, жигнэж Зураг 5.33. Байцайны төрлүүд
хэрэглэхээс гадна төрөл бүрийн зууш, Тайлбар: Өргөн хэрэглээний ногоо
шөлтэй хоол, хоолны хачирт хэрэглэнэ. Эх сурвалж: https://www.caak.mn/
Мөн давсалж, даршлах, хатаах зэргээр нөөшилж хадгалах боломжтой. Бөөрөнхий
цагаан байцайны ач тусыг олон төрлөөр тодорхойлсон байдаг.
                                           Улаан лооль: Одоогоос 400 гаруй
                                           жилийн тэртээ өмнөд Америкт анх
                                           улаан лоолийг нээн олж хоол хүнсэнд
                                           хэрэглэж байсан нь далайн тээврийг
                                           дагалдан Европ тивд тарималжуулсанаас
                                           манай улсад нэвтэрсэн түүхтэй юм.
                                           Улаан лооль нь 1-3 м өндөр, модлог
                                           мөчир голтой, навч нь урт, шар өнгийн
Зураг 5.34. Улаан лооль ургуулж буй байдал цэцэг цэцэглэдэг бөгөөд цэцэг унасны
Тайлбар: Хүлэмжийн нөхцөлд ургуулна        дараа бидний хүнсэнд хэрэглэдэг лооль
Эх сурвалж: https://greenglade-snt.ru/
                                           гарч ургадаг. Олон наст ургамал боловч
манай оронд ургадаг сэрүүн бүсийнх нь нэг наст байна. Улаан лооль аминдэм,
бичил элементээр баялаг байдаг ба гүйцэд боловсорсон улаан лоолийг хүнсэнд
шууд хэрэглэнэ. Манай оронд жимсийг нь хоол хүнсэнд хэрэглэхээр ахуйн
нөхцөлд болон аж ахуйн нэгж байгууллагууд өргөнөөр тариалдаг бөгөөд сүүлийн
үед шинээр нэвтрүүлэх сортын улаан лоолийн үр үржүүлгийг туршиж байна.
     Тарихын тулд үрээ бэлдэж, суулгацаа тарихдаа хөрснөөс авах тэжээлийг
тэнцвэржүүлэн хэтэрхий шигүү биш зайтай тарих хэрэгтэй. Ургаад ирэх үед нь
зөвхөн нэг үндсэн мөчир гаргах ба дээш ургах тусам хажуу тийш хүндэрч унадаг

                                       212
                          Монголын түүх, соёл, ёс заншил

тул үндсэн мөчрөөс дээшээ сойж уях болон хажуу талаас нь урт модоор түшиж
бэхлэнэ. Гол мөчрийг 2 метр, салаалсан ишийг 20 орчим см болоход гараар
тасдаж авч байх хэрэгтэй. Хүйтнээс хамгаалж дулаан байлгах, усалгааг тааруулах
зэргээр сайн арчилвал нэг ишнээс 2-3 кг улаан лооль хураан авах боломжтой.
Лооль ургах хэсгээс шар цэцэг гарч ирдэг бөгөөд жигд боловсорсоны дараа
хатуу тод улаан өнгөтэй болно.
    Тарвас: Гарал үүслийн хувьд өмнөд
Африкаас гаралтай ургамал бөгөөд
манай оронд 300 гаруй жилийн
тэртээгээс Дундад Азийн орнуудаар
дамжин орж ирсэн гэж үздэг. Тарвасны
найрлагын 90 гаруй хувь нь ус, чихрээс
бүрэлдэх тул шүүслэг, чихэрлэг амттай
бөгөөд дотроо олон янзын төрөлтэй.
Ховд, Сэлэнгэ аймгуудад байгалийн
нөхцөлд тарьж ургуулдаг бол аж ахуйн Зураг 5.35. Тарвас
                                          Тайлбар: Амтат ногоо
нэгжүүд хүлэмжинд мөн ургуулах Эх сурвалж: https://mongolia-service.com/
болсон. Тарвасны сайхан амт, биед
үзүүлэх ашигтай нөлөө зэргийг харгалзан хүмүүс хэрэглэхдээ дуртай байдаг.
    Тарвас хүйтэнд тэсвэр муутай дулаан нөхцөлд сайн ургадаг хүнсний ногоо
учраас манай орны газар бүхэнд хүлэмжгүйгээр тариалах боломж хомс байдаг.
Тарвас тарих талбайн хөрсний боловсруулалт маш чухал байх бөгөөд ялзруулсан
бууцаар борддог. Тарвасны гол онцлог нь үндсээрээ газрын хөрс рүү гүн
тархдаггүй, өнгөн хэсгээр нь хажуу тал руугаа тархана. Тохиромжтой хугацаанд
тариалсан тарвас 5-7 хоногт бүрэн соёолдог боловч арчилгаа усалгаа маш чухал
тул усалгаа ихэдвэл үндэс хөрсөнд муу тархаж бодисын солилцоо дутагддаг,
харин усалгаа багадвал ургалт зогсож, навч нь хорчгор болдог байна. Тарвас
тарих хугацаанд арчилгааны хувьд зэрлэг устгахаас гадна цөөлөлт (нэг үүрэнд
хамгийн сайн ургаж буй нэг навчыг үлдээж бусдыг сугалан авна), таналт (олон
жижиг жимс сууж болц гүйцэхгүй байхаас сэргийлэх) хийх, нэмэлт үндэс үүсгэх
(зэллэн ургаж байгаа ишний үетэй хэсгийг хөрсөнд суулгах) зэрэг арчилгаа
хийнэ. Тарвас 8 сарын дундуур боловсорч эхлэх үеэс нь түүвэрлэн хураах ба
няслахад бөглүү битүү дуу гарч байвал болц сайтай гэж үздэг ажээ.
        Вандуй: Буурцагт ургамлын төрөл болох шош, вандуй, эрдэнэ шиш зэрэг
буурцагтнуудыг дэлхийн олон орны хүн ам эрт дээр үеэс эхлэн тариалж, хоол
хүнсэндээ тогтмол хэрэглэх замаар ургамлын гаралтай уураг, аминхүчлийн
хэрэгцээгээ хангасаар ирсэн түүхтэй. Буурцагт үр тариаг олон сараар хадгалахад
тэжээллэг чанараа алддаггүйн зэрэгцээ дараа жилийн ургац хүртэл хүнсний
найдвартай нөөц болж чаддаг. Шош, сэвэг зарам зэрэг нь уургаар баялаг учир

                                      213
                          Монголын түүх, соёл, ёс заншил

махыг орлуулан хэрэглэх боломжтой ба өөх тос багатай, ханасан болон транс тос,
холестерол агуулдаггүй уургийн эх үүсвэр болдог. Буурцагт үр тариаг хүнсэнд
хэрэглэх, зах зээлд борлуулахаас гадна ургацын үлдэгдэл, хаягдлыг малын
тэжээлд ашиглах боломжтой. Түүнчлэн гахай, тахиа шувуу болон эрчимжсэн
мал аж ахуйн тэжээлийн үндсэн орц болдог.
    Вандуйг хүнсний болон тэжээлийн гэж 2 ангилдагаас тэжээлийн вандуй
нь буурцагт үр тарианы ургамал дотроос ихээхэн үнэт тарималд тооцогддог.
Царгас, хүцэнгэ гэх мэт буурцагт ургамлын төрлүүд нь мал амьтанд сайн
чанартай, уурагт тэжээл болдог учир тэжээлийн зориулалтаар хэрэглэгддэг.
Вандуйн ногоон тэжээл сайн дарш болдог ба ургах хугацаа богино (75-100
хоног) байдаг тул эрт хурааж авч болохоос гадна ургацын хэмжээгээр бусад
таримлуудаас илүү байдаг. Харин вандуйг нэг талбайд давтан тариалбал ургац
нь ихээр буурдаг онцлогтой. Буурцагт ургамал төрөл зүйлийн хувьд маш баялаг
учир тэдгээрийн дундаас уур амьсгалын өөрчлөлтөд тэсвэртэй сортуудыг нь
манай оронд сонгон тариалдаг.
    Жимс жимсгэнэ: Жимс нь мод,
бут гэх мэт ургамлын шүүслэг үр
бөгөөд хүний биед амархан шингэдэг,
шим тэжээлт хүнсний бүтээгдэхүүн
юм. Олон төрлийн ургамлын үр
жимсийг хүн, амьтан хүнсэнд
хэрэглэж үрийг нь тараангаа илчлэг
олж авдаг. Дотор нь үрт жимс, яст
жимс, жимсгэнэ гэж ангилдаг. Манай Зураг 5.36. Үхрийн нүд жимс ургаж буй нь
орны нутаг дэвсгэрт 60 гаруй Тайлбар: Зэрлэг болон таримал бий
                                      Эх сурвалж: https://biznetwork.mn/
төрлийн жимс, жимсгэнэ ургадгаас
нилээд хэдэн төрлийн жимс жимсгэнийг тариалж нутагшуулах, үржүүлэх,
агротехникийг боловсруулан шинэ сорт гаргах, үйлдвэрлэлийн аргаар
боловсруулах технологийг хөгжүүлж байна. 1956 онд Сэлэнгэ аймгийн
Шаамарын тохойд жимс-жимсгэнийн улсын станц байгуулж, Сибирь нутгийн
өлчирдүү, ургац сайтай урт, яст урт жимс, жимсгэнийн 40 гаруй сортыг тарьж,
туршилтын ажил эхэлснээс хойш манай оронд жимст цэцэрлэг хөгжүүлэх
өргөн боломжтой нь нэгэнт нотлогджээ. Одоо Ховд, Дорнод, Увс, Дархан-Уул
аймгийн нутагт хийсэн туршилт судалгааны дүнд жимст цэцэрлэг хөгжүүлж
үрт, яст жимс, жимсгэнэ ургуулж байна. Жимс, жимсгэнэ нь үр, жимсэндээ
олон төрлийн амин дэм, биологийн идэвхт бодис агуулдаг тул хүн амын эрүүл
мэнд, хүнс, гоо сайхны нэн чухал тарималд тооцогдох болж 2017 онд Засгийн
газраас “Жимс жимсгэнэ” үндэсний хөтөлбөрийг батлан одоо хэрэгжүүлэх
шатандаа явна.

                                      214
                           Монголын түүх, соёл, ёс заншил

                                        Чацаргана: Манай орны унаган ургамлын
                                        нэг болох чацаргана нь дэлхийд гурван
                                        төрөл байдаг бөгөөд Тэс, Завхан, Ховд,
                                        Булган голын хөндийд зэрлэгээрээ ургадаг.
                                        Зэрлэг чацаргана 1-2.5 метр өндөр олон
                                        тийш салбарлан мөчирлөсөн титэм бүхий
                                        сөөгөнд ургадаг. Холтос нь залуу үедээ
Зураг 5.37. Чацаргана жимс ургаж буй нь мөнгөлөг цайвар, аажмаар хүрэн бор, бор
Тайлбар: Ашиг шим өндөртэй жимс         саарал болж хувирдаг. 4-5 дугаар сард
Эх сурвалж: https://www.ubpark.mn/
                                        цэцэглэж, үр жимс нь 8-9 дүгээр сард
анхилуун сайхан үнэртэй, шүүслэг жимсгэнэ болж боловсордог. Жимс нь
бөөрөнхий, зууван хэлбэртэй, тод улбар шар, улаан шар өнгөтэй, исгэлэн амттай,
дотроо жижиг ястай байдаг. 1934 оноос Орос улсад анх тарималжуулаад ургац
арвинтай болгох сортуудыг баяжуулах ажил хийгдсэн. Манай улсад 1960-аад
оноос эхлэн таримал чацаргана тариалах ажил эхэлсэн ба 2010 оноос Монгол
улсын засгийн газар тусгай хөтөлбөр боловсруулж хэрэгжүүлсэн. Үүний үр дүнд
улсын хэмжээнд 6000–аад га талбайд чацаргана тариалагдаж байна. Манай улс
чацарганаас цэвэр шүүс, тос (зөөлөн эдийн ба үрийн) гэсэн хоёр үндсэн
бүтээгдэхүүн гаргаж авч байна. Эдгээрээс гадаад зах зээлд хамгийн эрэлт
хэрэгцээтэй нь үрийн тос бөгөөд эмчилгээний зориулалтаар хоол боловсруулах
болон амьсгалын зам, хөлдөлт, түлэнхий зэрэг өвчнийг анагаахад түлхүү
хэрэглэдэг.
     Бусад жимсгэнэ: Монголд тарималжуулан ургуулахад тохиромжтой
жимсгэнийн тоонд чацарганаас гадна чавга, алим, интоор, үхрийн нүдийг
судлаачид онцлон тэмдэглэдэг боловч одоогийн байдлаар газар тарилангийн
салбарт бие даасан ач холбогдолтойгоор хөгжиж амжаагүй байгаа юм. Үхрийн
нүдний суулгацыг хашаандаа иргэд тарьдаг боловч төдийлөн үр жимсийг нь зах
зээлд гаргахаар хөгжүүлж чаддаггүй байна. Сүүлийн үед иргэдийн сонирхон
тарьж байгаа интоорын мод манай орны нөхцөлд төвөггүй ургадаг бөгөөд
тарьснаас хойш 4-5 дахь жилдээ жимсээ өгч эхлээд, нэг модноос 10-15 кг жимс
авах боломжтой байна. Зөв арчилж ургуулж чадвал жил бүр нэг модноос 2-3 кг
жимс авах боломжтой алимны төрлийн арав гаруй сорт манай оронд нутагшсан
ч хэрэглээгээ бараг бүхэлд нь гадаад орноос хангаж байна.




                                       215
                            Монголын түүх, соёл, ёс заншил

                                5.3. АН АГНУУР

                                                Хуучин чулуун зэвсгийн үеийн гол аж
                                                ахуй нь үр үндэс түүх (хугацаа
                                                шаардсан, харьцангуй хялбар боловч
                                                хүнс тэжээл нь илчлэг багатай), ан
                                                гөрөө (дандаа олз омогтой байдаггүй,
                                                амь дүйсэн боловч олон хүн цадахаас
                                                гадна илүү илчлэгтэй) хоёр байжээ.
                                                Эртний хүмүүс олуулаа нийлж том
                                                амьтныг дуу шуугиан, чулуу, модоор
Зураг 5.38. Буга агнаж буй баатар эр
                                                шидэх зэргээр үргээж айлган хадан
Тайлбар: Шивээт хайрхны хадны зураг
(Баян-Өлгий. Цэнгэл)                            хясаа, хавцал, эрэг, ганга, зориуд
Эх сурвалж: http://www.mongolaltai.mongoluv.mn/ ухсан гүн нүхэнд шахаж оруулах,
унагах зэргээр хориод мод, чулуу, бороохой, жад зэргийг ашиглан агнадаг байжээ.
Түүнээс гадна мэрэгчид (тарвага, зурам), шувуу, загас жараахай зэрэг идэж болох
бүхий л амьтдын махаар хооллож, арьс үсийг ашиглаж байв. Эртний хүмүүс гар
дор тааралдсан мод, чулуугаар зэвсэглэн олноороо бүлэглэн томоохон амьтдыг
агнаж эхэлсэн байна. Улмаар хүн төрөлхтөн гал хэрэглэх болсноор ангийн махыг
боловсруулж идэх боломж нээгдэж, ангийн жад, сүх, хутганы ирийг нь хатуу
хурц чулуугаар урлах болжээ. Дунд чулуун зэвсгийн үеэс нум сумыг ашиглах
болсноор агнуурын ашиг шим нэмэгдэхийн хамт нохойг гаршуулж эхэлсэнээр
бүлгээрээ ан хийдэг арга барил өөрчлөгдөж эхэлсэн байна. Шинэ чулуун зэвсгийн
үе гэхэд ан хийх арга барил нь нарийсч ургамал, өвс ноосоор тор сүлжин жижиг
ан барьдаг болсон байна.
     Хүннү нарын хувьд ан агнуур нь мал ахуйн дараа орох чухал салбар бөгөөд
шувуу (бүргэд, тас зэргийн өдийг нь суманд бэхлэн тусгалыг сайжруулдаг) тураг
(зээр, гөрөөс, буга, хандгай) болон араатан (үнэг, чоно, гахай, баавгай) амьтдаас
гадна үслэг (булга, минж, халиу) амьтдыг агнаж, арьс үсийг хэрэглэдэг байжээ.
Хувь болон бүлгээрээ агнах төдийгүй их ав (шаньюй 100 мянган морьт цэрэгтэй
ав хийж байсан) зохион байгуулалттайгаар хийдэг байсан ажээ. Сяньби, Жужан
нарт ч ан гөрөө чухал хэвээр байж төрөл бүрийн ан агнаж мах, арьсыг нь хоол
хүнс, хувцас хийхэд болон арилжаа худалдаанд ашигладаг байсан бол Киданы үе
хүрэхэд агнуур, загасчлал нь хавсарга аж ахуй болжээ.
     Юаны үед Монголчуудын дотор ан агнуурын аж ахуйн үүрэг буурч,
амьдралын үндсэн хэрэгсэл байхаа нэгэнт больж цөөн тооны ойн урианхай нар
агнуураар голчлон амьдарч байгаад хосломол аж ахуйд шилжсэнээр хавсарга
дайвар чанартай болжээ. Юан гүрний үеийн ангийн аж ахуйг хаад ноёдын “их ан
хоморго” буюу “хүрээгээр авлах” (Цэрэг дайны бэлтгэл хийх болон хаад ноёдын

                                        216
                         Монголын түүх, соёл, ёс заншил

зугаа цэнгэлийн зорилготойгоор Монголын Шандугийн шар тал, Орхоны хөндий
гэх мэт алдаршсан хаадын ав хоморго хийдэг тусгай газар хоёр өдөр, хоёр шөнө
морины нуруун дээрээс буухгүй хийх ав), “ард иргэдийн ан гөрөөлөл” гэж хуваан
үздэг. Жирийн ард иргэд зөвхөн амь зуулгаа сэлбэх зорилгоор агнах бөгөөд анч
нохой, начин шувуу хэрэглэж байсан. Загасчлахдаа дэгээгээр болон тор тавьж
байсан ч тэр нь аж ахуйн түгээмэл төрөл болж чадаагүй юм. Харин XV-XVII
зууны үед ан гөрөө нь мал аж ахуйн дараа орох амьжиргааны нэг чухал зүйл
хэвээр байжээ.
    Манжийн ноёрхлын үед мал аж ахуйн зэрэгцээ их хоморго (1786 оноос жил
бүр дөрвөн аймгийн цэргийг цугларуулах нь хэтэрхий чирэгдэлтэй байснаас
Түшээт хан, Сэцэн хан аймгийг Их хүрээний газар, Засагт хан, Сайн ноён
аймгийг Улиастайд тус бүр 500 хүнийг оролцуулж, жил бүрийн намар цагт нэг
сарын хугацаатай) болон ганц нэгээрээ ан агнуурыг эрхэлж байсан нь малаа
өсгөх, хүнсний хэрэгцээгээ хангахад зарим талаар дэм болж байв. Ан авлахдаа
эм, хээлтэй, хөхүүл, нялх бол агналгүйгээр ан амьтныг өсч үржих нөхцлийг нь
хангаж байснаас гадна хавар, зуны улирлалд агнахыг цээрлэдэг байв. Манжийн
эрхшээлийн сүүл үед дотоодын зах зээл дээр эмийн үнэт түүхий эд, ангийн үсний
эрэлт хэрэгцээ нэмэгдэх тутам ангийн буу зэвсэг, багаж хэрэгсэл улам элбэгшиж
ан агнуурын ажил өргөжихөд хүрсэн юм. Мөн Орхон, Сэлэнгэ, Хэрлэн, Туул,
Хөвсгөл нуурын сав хөндийгөөр амьдрагсад загасчлах явдал байжээ.
    ХХ зууны эхнээс Монголоос гадагш гаргах зүйлийн дотор ангийн арьс, үс
чухал байр эзлэх болсноор ан агнуурт таваар мөнгөний харилцаа идэвхжжээ.
Ангийн багаж хэрэгсэл, арга ажиллагаа ч боловсронгуй болж, Буйр нуур, Халх
голд загас агнах 5-10 жилийн хугацаатай түрээс олгож байсан (1912) нь ан
агнуурын ажилд гарсан нэгэн шинэ үзэгдэл байв.
    Монголчуудын ан агнуурыг шувуучлахуй, гөрөөлөхүй, загасчилахуй гэсэн
гурван төрөл хэсэгт хувааж үзнэ.
    Шувуучлахуй: Монголчуудын ан авын нэг хэлбэр нь зэрлэг амьтдыг тэдний
оршин амьдрах нутагт нь сургаж гаршуулсан махчин шувуугаар бариулах арга
юм. Монголчууд харцага, шонхор, бүргэд зэрэг махчин шувууг тэжээн сургаж
ан хийлгэхийг “шувуучлах” гэж нэрлэж байсан бөгөөд Монголын эзэнт гүрний
үед энэ арга ихээхэн дэлгэрсэн байсан тухай түүхэн сурвалжуудад тэмдэглэсэн
байдаг. 2010 онд ЮНЕСКО-гоос “Бүргэдийн баяр буюу шувуучлахуйн соёл”-
ыг хүн төрөлхтний соёлын биет бус өвийн жагсаалтанд бүртгэж авсан бөгөөд
жил бүрийн 11 сарын 16-ныг “Шувуучлахуйн өдөр” болгон тэмдэглэдэг болсон.
Шувуучлахуйн соёл нь Монгол болон бусад зарим орон нутагт 4000 орчим
жилийн тэртээд үүссэн гэдэг.
    Монголчууд эрт цагаас хүчирхэг, эрэлхэг махчин шувууг сүлд болгон тахиж
байсан бөгөөд үүнийг гэрчлэх баримт нь Хүннүгийн үеийн алтан титмийн оройд

                                     217
                          Монголын түүх, соёл, ёс заншил

оюу толгойтой алтан шонхрыг дүрсэлсэн
хосгүй олдвор юм. Шувуудыг зөвхөн шүтээд
зогсохгүй барьж тэжээх, ан авд сургаж
агнуурын соёлдоо хэрэглэж ирсэн. Түүхэнд
тэмдэглэснээр хаад ноёд харцага, шонхор,
бүргэд шувууг бариулан авчирч чоно, үнэг,
зээр, буга зэрэг анг бариулдаг байснаас
гадна байлдан дагуулсан улс орноосоо
шувууг татвар болгон авч байсан байдаг.
Монголын их хаадын зугаа цэнгэл болгодог
байсан энэ өв Манжийн эрхшээлийн үед
дайн самууны хөл болон буу зэвсгийн Зураг 5.39. Хүннүгийн хааны гэгдэх
хөгжилтэй          уялдаатайгаар     орхигдон алтан титэм
мартагдахад хүрсэн ч Казах үндэстний дотор Тайлбар: Өвөрмонголын Далан хар
                                                уулнаас олдсон
бүргэдийн уламжлалт соёл хадгалагдсаар Эх сурвалж: https://www.tolgoilogch.mn/
байсан төдийгүй эдүгээ спорт, соёлын
хэлбэрээр дахин сэргэж байгаа билээ.
                                       Орчин цагт Монголчууд шувуучлахдаа
                                       шонхор, харцагыг түлхүү хэрэглэдэг
                                       бөгөөд тэдгээр шувууг тагтаагаар өгөөш
                                       хийн барьж аваад ажиглах, гар дээрээ
                                       суулгах, нэр өгч дахин дахин дуудах, янз
                                       бүрээр харилцах зэргээр өөртөө дасгаж
                                       эхэлдэг. Ийнхүү дасгах үедээ сургаж буй
Зураг 5.40. Шонхор шувуу               шувууныхаа томог (нүд далдлах хэрэгсэл)-
Тайлбар: Монголын үндэсний бахархалт
шувуу                                  ийг авах, солих, гартаа өмссөн бээлий
Эх сурвалж: http://www.mnb.mn/         дээрээ томоггүй удаан суулгаж сургах
                                       хэрэгтэй төдийгүй шувуутайгаа хамт маш
их хугацааг зарцуулж байх зэргээр өөртөө сайн дасах хүртэл нэлээд тэвчээр,
хөдөлмөр шаарддаг. Шувууг сарвууны нь угаас уяагаар уяж нисэн одохоос
сэргийлэх бөгөөд өдөр нь гар дээрээ суулгаж хөдөлгөөнтэй байлгадаг бол шөнө
нь газарт бөхөлсөн юм уу, тусгай тасалгаанд бэлдсэн модон суулт дээр суулгаж,
уяаг нь уртхан тавьдаг. Шувуу сургагчид ан бариулж сургахдаа өгөөшийг зориуд
бэлтгэн сургуулилах бөгөөд томгийг нь авсан шувуунаас холхон зайд зогсож
өгөөшинд анхаарлыг нь хандуулан нэрээр нь дуудах зэргээр өдөөгөөд хэрэв
нисэж ирээд өгөөшийг барьвал урамшуулал болгон бага зэрэг түүхий мах өгөх
зэргээр олон дахин уйгагүй давтаж, зайг холдуулан давтамжийг ихэсгэх замаар
бүрэн сургаж чаддаг байна.


                                      218
                           Монголын түүх, соёл, ёс заншил

    Шувуучлахуйн нэг гол хэлбэр болсон
бүргэдээр ан хийх зан үйлийн амьд уламжлал
манай улсын казах үндэстний дунд өнөөг
хүртэл язгуур хэв шинжээрээ уламжлагдан
ахуй зан үйл, ёс заншил, аман билгийнх нь
салшгүй бүрэлдүүн хэсэг болж өвлөгдсөн нь
хүн төрөлхтний соёлын өв санг өвөрмөц өнгө
аясаар баяжуулсан бахархалтай, гавъяатай
үйл юм. Казахын үндэстний ёс заншилд
бүргэд эзнээ муу бүхнээс хамгаалж, тэжээсэн Зураг 5.41. Бүргэдчин охин Т.Заманбол
эзнээ урт наслуулдаг гэж үздэг. Бүргэдээр ан Тайлбар: Баян-Өлгий аймаг
                                                 Эх сурвалж: http://www.mnb.mn/
ав хийх нь амьдрал ахуйн хэрэгцээ төдийгүй
уламжлалт зан үйл, баяр наадам, уралдаан тэмцээний агуулгыг шингээсэн байдаг.
Бүргэдийг барьж гэршүүлэхэд дэгдээхэй байхад үүрнээс нь авах, хээрийн зэрлэг
бүргэдийг барьж гаршуулах хоёр янзын аргыг хэрэглэнэ. Бүргэдийг ан хийж
сургахад маш нарийн арчилгаа, хичээл зүтгэл шаардагдана. Бүргэдэд зориулсан
хөлний уяа, томог, суурин суудал, моринд авч явахад суулгадаг ац тулгуур, бээлий,
тэжээлийн уут, аяга зэрэг уламжлалт тоног хэрэгсэл хэрэглэж иржээ.
    Казахууд цармын бүргэдээр хамгийн томдоо чоно агнадаг бол идлэг шонхор,
шилийн шонхор, морин харцагаар ятуу, тогоруу, тоодог гэх мэтийн шувуу, зурам,
хамгийн томдоо туулай агнадаг. Шонхор шувуу байгальд 15-20 насладаг бол
гаршсан тэжээвэр шонхор 25 орчим насалдаг. Эдүгээ шувуучлахуйг зохицуулах
эрх зүйн зарим зохицуулалт хийгдэж эхэлсэн бөгөөд хувь хүн шонхор барьж
тэжээхэд 3.6 сая, бүргэд тэжээх тохиолдолд 87 мянган төгрөг төлдөг.
    Гөрөөлөхүй: Монголчуудын ан авын төрлүүд дундаас гөрөөлөхүй нь түгээмэл
бөгөөд дотроо олон төрлийн арга хэлбэрээр баяжин хөгжсөөр ирсэн юм. Гөрөөлөхүй
гэдэгт махыг нь хоолонд, арьсыг нь хувцас хунарт хэрэглэж болдог амьтдыг агнахыг
хэлдэг бөгөөд монголчууд а/ өвсөн тэжээлтэн амьтдын гол төлөв махыг хүнсэнд
хэрэглэх, б/ махан идэштний үс арьсыг ашиглах, в/ аль алийг нь хослуулан ашиглах
гэсэн гурван чиглэлээр агнадаг. Манай ард түмэн 30 шахам төрлийн ан гөрөөсийн
мах, үс, эвэр (цусан ба ясан), арьс ширний чиглэлээр агнаж байсны дотроос мах,
арьс, ширний чиглэлээр тарвага, зээр, гахай, хулан, буга, согоо, гур зүр, аргаль
угалз, бор гөрөөс зэргийг, үнэт үс болон эврийн чиглэлээр бөхөн, буга, булга, минж,
суусар, шилүүс, үнэг, чоно, мануул, хярс, халиу зэргийг агнаж байжээ. Гөрөөлөхдөө
ан амьтныг хайрлан хамгаалах, өсөлт үржлийг нь хангах, ардын соёл, зан заншилд
нийцүүлэх олон төрлийн аргыг сэдэн хэрэгжүүлж ирсэн байна.
    Араатнаар агнах: Монголчууд хүчирхэг гүрэн байх үед их хаад ирвэс зэрэг
араатан амьтдыг ан авд сургаад түүгээрээ ав гөрөө хийдэг байсан тухай түүхэн
тэмдэглэлүүд үлджээ.
                                       219
                              Монголын түүх, соёл, ёс заншил

    Морь, нохойгоор агнах: Монгол
анчид гөрөөлөхдөө гөрөөс, чоно
зэргийг гүйцдэг хурдан хүлэг анч тайга
нохдыг ашигладаг уламжлал байсан
бөгөөд ан гөрөө хийх морь нохойныхоо
зүсийг хүртэл сайтар бодож сонгодог
байжээ. Ан араатныг хаших, нэхэх, Зураг 5.42. Мориор чоныг хөөн агнаж буй байдал
туух зэрэгт морийг уналга болгож Тайлбар: Уламжлалт агнуурын нэг төрөл
хэрэглэхээс гадна нохойг морьтой хүн Эх сурвалж: https://mongoliax.mn/
хамт авч явах болон дангаар нь үргээлгэх, хөөлгөх зэрэгт хэрэглэнэ. Хүрээ ав хийж
байсан уламжлалд морь, нохой сайтай анчдыг хөшилгөд суулгах буюу хашуур
тосгуурт явуулдаг. Анд сайн сургасан морь хадан хясаа, ус намаг, битүү ширэнгэ,
унанги модтой зэрэг бартаа ихтэй газарт явах газраа өөрөө мэдэн анчин хүн ан
амьтан хаана байгааг нүд салгалгүй ажиглаж явахад дөхөмтэй байдаг. Мөн ангийн
морийг сургахдаа уулын хярд гарахдаа амьтныг үргээхгүйн тулд навтайх, чимээгүй
гэтэж дөхөх болон алсан анг ачих чирэхэд үргэхгүйгээр сургадаг байжээ.




Зураг 5.43. Монгол нохойн төрлүүд
Тайлбар: 1. Банхар, 2. Тайга, 3. Хавсар, 4. Чонон хэлбэрт нохой
Эх сурвалж: Ш.Чулуунбаатар. Монгол үндэстний уугуул ноход. УБ., 2016.
    Монголд уугуул банхар, тайга, хавсар, чонон хэлбэрт гэсэн дөрвөн төрлийн
нохой байдгаас ан гөрөөнд тайга нохойг гөлгөн цагаас нь анд сургадаг байжээ.
Хүчтэй зоригтой нохой болохын шинж нь овоон дээрээс нь юм уу, зооны арьсан
дээрээс нь өргөхөд гасалж гангинадаггүй гэдэг бөгөөд дуутай хуцмал нохойг
ангийн хөөлгө үргээлгэнд сургадаг бол дуугүй нохойг отоонд байлгаж сургадаг
байжээ. Монголчууд нохойг гөлөгнөөс нь эхлэн шинжин таньж тусгай ёслол
үйлдэн тэжээж өсгөдөг байснаас өөрийн сонгосон гөлөгний эзэнд хадаг барьж,
эх жингэрт нь шар будаа чанаж өгч цадтал хооллоод гөлгөндөө тэмдэг зүүн
орхидог ёс түгээмэл байжээ. Сонгосон гөлгөө өдрийн сайныг сонгон байж гэртээ
авчирахдаа үүдээрээ оруулж сүү долоолгоод, дараа нь хооллож ерөөл хэлэн
чихний уг, сүүлний үзүүр хоёрт шар тос түрхдэг. Нохойд нэр өгөхдөө хүч зориг
ихтэй араатан жигүүртний нэр, зүс өнгө төрх, зан байдлыг бэлэгшээсэн нэр өгдөг
байсан бөгөөд овог угсаа, хүн, гараг эрхсийн нэр өгөхийг цээрлэдэг байжээ. Цусны
амтанд дасгаж, зэрлэгшиж золбиншихоос сэргийлэн түүхий мах өгөхгүй болгож
өгдөг. Хоточ сайн нохойн шинж нь холч бүдүүн дуутай, толгой том, хүзүү цээж
хүдэр зузаан, сэрвээ өндөр, сүүл хонхорцог өтгөн, хөл тавхай том, зориг цөс их,

                                           220
                           Монголын түүх, соёл, ёс заншил

хүчирхэг байдаг бол анч нохой нь хошуу урттай, бие зэгзгэр, хөл бэлхүүс нарийн,
борви эгц, тагнайн хээ олон байдаг ажээ. Анч нохойтой болох хүсэлтэй хүн 15-
аас дээш тагнайн хээтэй гөлгийг сонгон авдаг бөгөөд тагнайн хээ 19 хүрвэл
зүйрлэшгүй хурдан нохой болдог гэж үздэг. Монголчууд нохойны зүс, төрхтэй
холбоотой бэлгэдлүүдийг ахуй амьдралдаа ашиглаж ирсэн бөгөөд дөрвөн нүдтэй,
улаан халтар зүсмийн нохой нь нар, сар хиртэхэд ээлтэй, шөнө элдэв муу юм
ирэхэд үзэж хөл хорьдог гэдэг бол зүрх цагаан, хар зүсмийн нохой нь зориг хүчтэйн
дээр Махгал бурхны хөлөг хэмээн итгэж тэжээх дуртай байдаг. Тас хар зүстэй,
улаан нүдтэй нохой зоригтой, хүч чадал ихтэй байхад дөрвөн хөлний тавхайны
үзүүр төдий нь цагаан, хар халтар нохой нь ембүү атгасан шинжтэй тул эзэндээ
хишиг буян дууддаг гэх бол улаан хумстай нохой хишиг буяныг тогтоодог гэж
үздэг. Харин муу зүс, шинж төрхийн хувьд дөрвөн хөл шийр цагаан, ялангуяа урд
хоёр хөлийн цагаан нь лав бол эзэндээ ханцуй шамласан мэт муу бүхнийг дуудна
гэж үздэг байхад эрүү нь цагаан нохойг буян хишиг нь савирсан гэж цээрлэнэ.
Сүүлний үзүүр цагаан нохойг чөтгөр далласан хулгайч шинжтэй гэдэг бол цагаан
шар зүсмийн нохойг малчин айл мал нь чоныг нохой хэмээн андуурч идэш нь
болдог хэмээн сэрэмжилж тэжээхээс цэрвэдэг байжээ.
    Нохойд найр хурим, цагаан сар зэрэг баяр ёслолын үед “нохойн хувь” гэж
идээний дээдийг оролцуулан өгдөг төдийгүй нохойн идүүрийг “хишгийн хүрээ”
гэж үзэн дээгүүр нь гишгэх, харайхыг цээрлэдэг. Хүүхэд нохой мэт бат бөх хурц
сайхан шүдтэй болохыг бэлгэдэж унасан шүдээ өөх, маханд боож “миний муу
шүдийг авч сайн шүднээсээ өгөөрэй” хэмээн өгдөг. Нохой хөрвөөвөл олз орохын
дохио, хоол идэж байгаад хахвал баяжихын дохио, айлын нохой өөрөө урваж
ирвэл өөдлөн дэвжихийн дохио хэмээн ихэд бэлэгшээдэг бол харин айлд урвасан
нохойгоо буцааж авдаггүй. Монголчууд нохойгоо үхэхэд газрыг нь тойруулан
зурж, цогцсыг нь тэндээс холдуулан толгойг нь баруун зүг хандуулж энгэр газар
тавих бөгөөд сүүлийг нь таслан дэрлүүлж, аманд нь шар тос хийгээд “хойд
насандаа хүн болж төрөөрэй” гэж ерөөн орхидог заншилтай.
    Монголчууд ан агнахдаа хавх, янз бүрийн занга хэрэглэхээс гадна үргээх, отох,
сахих, өнгийж буудах, мөрдөх, дуудаж агнах олон аргуудыг хэрэглэж ирсэн билээ.
    Үргээж агнах: Энэ аргаар туурайтан амьтан, үслэг ангийн алийг ч агнаж
болно. Үргээх аргыг ихэвчлэн ой тайгын бүсэд өргөн хэрэглэдэг. Агналтанд
оролцож байгаа хүмүүсийг үргээгчид, анчид гэж хоёр хуваана.
    Отож агнах: Амьтан авлалтын энэ аргыг ихэвчлэн туурайтан юм уу, том
хэмжээний махчин амьтдыг агнахад ашиглах бөгөөд зэрлэг амьтад бэлчээрт хүрэх,
ус мараандаа очих үедээ тогтмол нэг жим зөргөөр явдаг онцлогийг ашиглаж уг
жим зөрөг дээр отож буудна. Туурайтан амьтан ихэвчлэн өглөө, оройн сэрүүн
цагт бэлчээрлэх тул анчин үүрийн бүрэнхийгээр отдог бөгөөд отолт хийж байгаа
хүн тухайн газраа нуувч (биеэ халхлах халхавч) хийсэн байж болно.

                                       221
                           Монголын түүх, соёл, ёс заншил

     Сахиж авлах: Амьтныг сахиж буудах арга ан авлалтын идвэхтэй аргуудын
нэг юм. Агнуурын амьтдын тогтмол бэлчдэг газар усанд ордог цэг эсвэл махчин
амьтдыг сэг зэм дээр сахиж буудна. Мөн тарвага зурам өмхий хүрэн мэтийн
амьтдыг нүхэнд хөөж оруулаад сахиж болно.
     Өнгийж авлах: Туурайтан амьтдыг бэлчээрлэх буюу тарвагыг гарааны нь
үед уулын орой, гүвээ толгодын дээгүүр сэмээрхэн өнгийж харж бололцоотой
зайд ойртон буудаж авлана.
     Мөрдөж агнах: Энэ аргыг өвлийн улиралд хэрэглэх бөгөөд цасан дээр гарсан
агнуурын амьтдын мөрийг ашиглан мөрдөх аргаар агнуурын ямар ч амьтдыг
агнаж болно. Мөрдөх аргыг нохойтой агнах, хөөж занга хавханд оруулах аргатай
хослуулан хэрэглэж болдог.
     Дуудаж агнах: Ой тайгын
анчид бугыг ороо хөөцөлдөөний үед
анчид эвэр, модон бүрээгээр бугын
дуудлагатай адил төстэй чимээ
гарган хариу сонстохыг чагнадаг
                                      Зураг 5.44. Тарвага даллан агнах байдал
бол Алтайн нуруунд аргаль угалзыг Тайлбар: Уламжлалт агнуурын арга
агнахдаа орооны үед хоёр гартаа Эх сурвалж: М.Эрдэнэбаяр. Ногоон ном. УБ., 2009.
эсгий гутал барьж хооронд нь хүчтэй хавсрах байдлаар угалзны мөргөлдөөнтэй адил
төстэй чимээ гаргаж уг дуунаар ойртон ирэх үед нь авладаг байна. Мөн чоныг
улилтаар, үнэгийг шовшуураар, жирхийг шүгэлээр дуудах замаар ойртуулан агнадаг
өвөрмөц аргууд байна. Мөн тарвага агнах уламжлалт даллан хошгоруулж дуудан
буудахдаа анчид ихэвчлэн цагаан цайвар өнгийн өмсгөл, эсвэл чоно, үнэг мэтийн
амьтдын чихийг дуурайлган хийсэн хос чихтэй цагаан малгай өмсөж, адууны болон
сарлагийн сүүлний цагаан өнгийн үсээр хийсэн урт иштэй даллуураар даллана.
                                        Тэмээ түлхэх:           Говь, тал хээрийн
                                        аймгуудад ялангуяа ихэвчлэн хэрэглэдэг
                                        тэмээ түлхэх нэртэй тусгайлан сургасан
                                        тэмээ, морь зэргийг ашиглан агнадаг арга
                                        байдаг бөгөөд энэ нь зэрлэг ан амьтан нь
                                        гэрийн тэжээмэл амьтантай нэг доор
Зураг 5.45. Тэмээ түлхэж агнах байдал
Тайлбар: Уламжлалт агнуурын арга
                                        бэлчээрлэдэг онцлогийг ашиглан тэднийг
Эх сурвалж: М.Эрдэнэбаяр. Ногоон ном.   ан амьтан руу чиглүүлэн залсаар тодорхой
УБ., 2009.                              зайнд ойртон очиж агнадаг байна.
     Монголчууд ан амьтныг агнахдаа тодорхой ёс журмуудыг хатуу баримтлаж
ирсэн бөгөөд амьтдыг сүргээр нь агнах, хэрэгцээнээс илүү олон ан авлах, онцгой
содон өнгө, зүс, хэлбэртэй ан алах, шинэ нутагт шилжин яваа ан амьтан буюу тэр
нутагт урьд өмнө үзэгддэггүй байсан ан амьтныг агнах, хээлтэй амьтан, зулзага
дагуулж яваа амьтныг алж хөнөөх, чоно болон бусад махчин амьтанд хөөгдөж

                                       222
                                 Монголын түүх, соёл, ёс заншил

амь зулбан яваа амьтныг алж хөнөөх, орооны үед холбоотой байгаа амьтныг алах,
сүргийн толгойлогч ан амьтныг алах, алсан ангийн цусаар газрын хөрс бохирдуулах,
ан амьтан цуглаж ирдэг газар ус, хужир мараан дээр улай гаргахыг цээрлэнэ. Мөн
ан амьтныг агнахдаа тарчилган зовоох, авлах улирал хугацаанаас өмнө нь ан хийх,
үүр ноохой, ичээ (оромж)-г эвдэж сүйтгэх, бусниулах, нүхэнд ус цутгах, утах, хавх
зүүх, хор тавих зэрэг аргаар ан агнахыг цээрлэдэг. Хос амьтны нэгийг өнчрүүлэхгүйн
тулд ижил хосоороо яваа ан амьтныг алахгүйг хичээж, ан амьтныг алахдаа ид бах
болгоддоггүй, харин ч газар, усны эздээс хүсэн гуйж, ёс заншил үйлддэг.
     Загасчлахуй: Загас нь ургамал
болон махан идэштэй байдаг бөгөөд
үржил нь 1-5 дугаар сард явагдаж,
жилд нэг удаа түрс шахах ба 2 удаа
түрсээ шахдаг зарим төрлийн загас ч
бий. Монгол оронд цэнгэг усны 13
овгийн 76 орчим зүйлийн загас
амьдардагаас хорь гаруй зүйл нь
агнуурын ач холбогдолтой бөгөөд Онон, Зураг 5.46. Загасчлал
Балж, Хэрлэн, Улз, Халхын гол, Буйр Тайлбар: Уламжлалт агнуурын нэгэн төрөл
                                                  Эх сурвалж: https://twitter.com/ @historicalpict1
нуур, Хөх нуур гэх мэт зүүн бүсэд байх
нуур, голуудад булуу цагаан, улаан далбаат, цурхай, хадран, улаан живэрт зэрэг
ховор загас, Хөвсгөл, Тэрхийн цагаан нуур, Өгий нууруудад хадран, зэвэг, алгана
загас, Увс нуур, Хяргас нуур, Сангийн далай, Бөө цагаан гэх мэт томоохон
нууруудад Алтайн сугас, нохой сугас, монгол хадран элбэг амьдардаг.
                                                  Монголчууд загас агнуурыг төдийлөн
                                                  таашаадаггүй уламжлалтай байсан ч
                                                  гол мөрнийг түшин амьдардаг малчин,
                                                  анчин бус овог аймгууд загасчлахуйг
                                                  амжиргааныхаа нэгэн гол хэрэгсэл
                                                  болгон амьдарч ирсэн гэж үздэг. Гэвч
                                                  нэг талаас, Их Монгол улсын үеэс ус,
                                                  голтой холбоотой олон цээр ёсыг
Зураг 5.47. Загас сүлбээрдэж буй байдал
Тайлбар: Загасчлалын уламжлалт арга               хуульчлан тусгасантай холбоотой,
Эх сурвалж: https://twitter.com/ @historicalpict1 нөгөө талаас улсын нийт иргэдээ мал
аж ахуйн суурин дээр хоол хүнсний гачаалд өртөхөөргүй зохион байгуулж
чадсанаар загасчлах явдал нэн ховор болжээ. Их засаг хуульд хувцсаа голын
усанд оруулахыг ч хориглон хатуу шийтгэл ногдуулахаар заасан бол 1764 онд
тогтоосон Халх журам хуульд ус шоглож бохирдуулахыг хориглож байсан
зэргээс үүдэн Монголчуудын дунд загас, жараахай барих хөнөөхийг цээрлэх
болсон нь загас агнуурыг өргөжин дэлгэрэхэд хориг болсон байна. Гэвч тодорхой

                                               223
                           Монголын түүх, соёл, ёс заншил

хэмжээгээр загасчлахуй өрнөн хөгжсөөр байсныг 1922 онд Ардын засгийн 23
дугаар тогтоолоор “Монгол улсын дотор загас агнах түр дүрэм”-ийг баталснаар
загас агнах зөвшөөрөл олгох, хориглосон арга хэрэгсэл хэрэглэх (аливаа хор,
тэсрэх дэлбэрэх бодис ашиглах) буруутай хүмүүст захиргааны арга хэмжээ авч
байх зэрэг арга хэмжээнүүдийг авч эхэлсэнээс олж харж болно. Улмаар 1926 онд
“Монголчуудын ан агнах түр дүрэм”, 1933 онд “БНМАУ-ын дотор ан агнах ба
загас барих хууль”, 1972 онд “БНМАУ-ын ан агнуурын хууль” зэрэг эрх зүйн
зохицуулалтаар загасчлахуйн хэр хэмжээг тогтоосоор ирсэн билээ. Загасчлах хэд
хэдэн аргыг Монголчууд ахуй амьдралдаа хэрэглэж байжээ.
    Хаалтаар барих: Загасыг усны урсгалын дагуу юм уу, түрсээ шахаад гол
өгсөж буй үед нь тодорхой зайнд (том голоос жижиг гол руу ордог хэсэгт) хаалт
тавьж, эсвэл загас багтахгүй арзгар нүхтэй хашилга хэрэглэн загас бөөгнүүлж
явах замгүй болгон агнах арга.
    Сүлбээрдэх: Түрсээ шахсаны дараа загас цүнхээлдээ хөдөлгөөнгүй байрладаг
бөгөөд энэ үед нь гох дэгээ, махир дэгээгээр хатган барих арга.
    Тор (гувчуур) хэрэглэх: Монголчууд эрт үеэс эхлэн адууны сүүлэн тороор загас
агнадаг байсан бөгөөд дотор нь ирчис, тулач гэж 2 ангилж үздэг. Торыг голын гүн
усанд хөндлөн тавьж 2 талд нь гадаслаад 1-2 хоногийн дараа нэг талаас нь татаж
аваад юм уу, эсвэл торыг нь авалгүй тээглэсэн загасыг түүж авдаг байна. Торны
дээд талын үе болгонд модон хөвүүр хийж доод талын үеүдэд чулуу дүүжилж
зүүдэг тул усанд торон хана үүсгэдэг байна.
    Орчин цагт загасчлах зориулалтын уурга, дэгээг ашиглаж байгаа бөгөөд
хүнсний зориулалтаар загасчлахдаа зөвхөн өөрт хэрэг болох тооны загасаа авч
үлдээд бусдыг нь буцааж усанд нь тавьж байх, болж өгвөл сэртэнгүй дэгээгээр
загасчлах, хууль ёсны төлбөрийг нь төлөөд хуулиар зөвшөөрөгдсөн хугацаанд
загасчлах зэрэг хэм хэмжээг мөрдөж байна. Түүнээс гадна хортой ургамал, амьтны
төрөл зүйлсийг дамжуулахгүйн тулд олон гол дамжиж загасчлах тохиолдолд
загасны хэрэгслээ сайн цэвэрлэж байх, загас хооронд дамждаг аюултай өвчний
бактерийг дамжуулахгүйгээс гадна байгаль орчныг бохирдуулахгүйн тулд
барьсан загасныхаа гэдэс дотрыг голын усанд хаяхыг цээрлэх хэрэгтэй.
    Орчин үед ан агнуурын асуудлыг хууль эрхзүйн зохицуулалттай болсон бөгөөд
химийн бодис, тэсрэх дэлбэрэх зүйл, хэрэгсэл ашиглах, агнуурын амьтны жим
дээр нүх ухах, буу сойх, занга, сааль тавих, туурайтан амьтныг агнахад цасанд
умбуулах, мөсөнд халтиргах, хясаа, эрэг, ганга руу нисгэх, хавх тавих, тарвагыг
нүхэнд нь утах, ус цутгах, хавх, урхи тавих, нохойгоор зориудаар бариулах,
агнуурын амьтныг агаарын болон автотээврийн хэрэгслээр хөөх, гэрэлтүүлэх,
загас барихад буу, бамбар, цахилгаан гүйдэл, хаалт, хашилга, гувчуур хэрэглэх,
ахуйн хэрэгцээнд загас барихад тор хэрэглэх, ан агнах зориулалтын бус буу, сумаар
агнах, гол, мөрөнд бүх төрлийн завиар загасчлах аргуудыг хориглосон байна.

                                       224
                           Монголын түүх, соёл, ёс заншил

                       5.4. ХУДАЛДАА, АЖ ҮЙЛДВЭР

                                     Хүннүгийн үед газар тариалан, гар урлалын
                                     бүтээгдэхүүн олж авахын тулд Хятад, Дорнод
                                     Туркестан, Дундад Азитай худалдаа хийхийг
                                     чухалчилдаг байжээ. Хятадын Цинь, Хан улсууд
                                     хилийн худалдаа хийхийг зөвшөөрдөггүй
                                     байсны улмаас дайн байлдаан хийх нь олонтаа
                                     байлаа. Дорнод Туркестаны улс орнуудыг
                                     байлдан эрхшээлдээ оруулж алба татвар
                                     байдлаар газар тариалан, гар урлалын
                                     бүтээгдэхүүн олж авдаг байжээ. Торгоны их
Зураг 5.48. Хүннүгийн язгууртны      замын дунд хэсгийг нөлөөндөө байлгаж, хойд
булшнаас илэрсэн шилэн аяга          салааг нь дангаараа эзэмшиж байсан явдал нь
Тайлбар: Гол мод-2 булш (Архангай.
                                     өрнө, дорнын суурьшмал иргэншил, газар
Өндөр-Улаан)
Эх сурвалж: https://mongoltoli.mn/   тариалан, гар урлалын бүтээгдэхүүн олж авах
                                     бололцоо олгож байсан. Зарим үед Хан улсын
зүгээс хүчинд автаж хилийн худалдаа хийхийг түр зөвшөөрөхдөө өөрийн барааг
өндөр үнээр өгч Хүннүгийн түүхий эдийг хямд авч асар их ашиг хонжоо олдог
байжээ. Хүннүтэй худалдаа хийх нь их ашиг хонжоотой байсан учир албан ёсны
хатуу хоригийг зөрчин хятад худалдаачид, жирийн иргэд Хүннүгийн элч
төлөөлөгчидтэй нууцаар арилжаа хийж баригдаад хэдэн зуугаараа цаазаар авахуулдаг
байжээ. Нэхмэл эд бараа, болор, шүр зэргийг Грек-Бактриас Туркестанаар дамжуулан
аваад Хятадад гаргаж байсан. Хүннүгийн дотоод худалдаа төдийлөн хөгжөөгүй гол
төлөв арилжааны (нэг толгой торго төдөн үхэр, хонины үнэтэй г.м.) журмаар явагдаж,
өөрийн мөнгө зоосыг гаргаж ашиглаж эхлээгүй байлаа.
     Жужаны үед төмрийн уурхай ашиглан, хүдэр хайлуулж, төмөр дархлах
болсон нь тэдний аж ахуйн чухал ололт бөгөөд цэргийн зэр зэвсгэнд төмөрлөгийг
өргөн ашиглаж, Алтайн уулсаар нутаглагч Түрэгүүдээс төмөрлөгийн алба авч
байлаа. Хөрш улс орнуудтайгаа худалдааны харилцаа тогтоож, тутрага, хар,
шар будаа, нэхмэл эдлэл, чий будаг, зэр зэвсэг гэх мэт өөрсдийн хэрэгцээт зарим
бүтээгдэхүүнийг мал, ангийн үс, арьс шир, ноос зэргээр арилжин авдаг байжээ.
Киданы үед оньсон сууриар сүлжих нэхмэл, төмөрлөгийн хүдэр хайлуулах, төмөр
дархлах, дарь хийх, мод чулуун урлал өргөжин хөгжжээ. Худалдаа арилжаа их
хөгжиж, нүүдэлчин, суурьшмал иргэдийн худалдааны газруудаас гадна хот, муж,
тосгон, гацаанд хүртэл худалдааны газар байх болжээ. Барааны үнийг зарим үед
улсаас зохицуулан тогтоож, арилжааны журам (1 шуудай амуу 5 зоос, 1 үхэр - 3
хонь, 1 адуу - 5 хонь, 1 тэмээ - 8 хонь г.м.) ч гаргажээ. Худалдаанд цутгамал зоос
(200-гаад жилийн дотор 20 удаа зоос гаргасан) ихээр хэрэглэсэн байна.

                                       225
                          Монголын түүх, соёл, ёс заншил

    ХII зуун гэхэд хат сайтай төмөр боловсруулж, ширэм хайлах ажлыг хийж
чаддаг байсан байна. Монгол аймгууд өрнө, дорнын орнуудтай болон өөр
хоорондоо худалдаа хийх явдал байснаас гадна монголд исламын шашинт
худалдаачин ирж, баруунаас зүүн захын нутаг (Эргүнэ мөрөн) хүртэл аялдаг
болжээ. Их Монгол улсын үед гар үйлдвэр улам их хөгжиж Хархорумаар төвлөсөн
гар үйлдвэрийн нэлээд хэдэн том суурин байсан бол Юан гүрний үед улсын буюу
албаны гар үйлдвэрийг дэмжин хөгжүүлсэнээр тархай бутархай гар үйлдвэрүүд
нэгдсэн том үйлдвэрийн чанартай болжээ. Гэвч цуутай урчууд, дархчууд хятад
газар татагдан очсоноор үндсэн монгол орны rap үйлдвэрийн хөгжилд саад
болсон ч цэргийн зэвсэг дэлдэх, нум сум, илд бамбай, гэрийн мод, тэрэг хийх,
онцын амттай монгол архи нэрэх зэрэг зарим чухал үйлдвэрлэл монгол газар
төвлөрчээ. Юан гүрний үеийн алдартай урчуудаас Төгстөмөр, Тангад нар тодоор
тэмдэглэгдэн үлджээ. Шанду хотод алт, мөнгөн эдлэл хийдэг дархны газар, бас
сүм суваргын гоёл чимэг урладаг мэргэжлийн урчууд, хивс нэхэх, төмөр, модон
эдлэл хийх 17 гар үйлдвэрийн газар (хамгийн том нь мянга гаруй ажилчинтай)
байжээ. Гоёх сийлэх уламжлалт урлаг үргэлжлэн хөгжиж, морин хуур, ятга,
хуучир зэрэг хөгжмийн зэмсэг чадамгай хийж улмаар хятад зэрэг оронд түгэн
дэлгэрүүлэхээс гадна гадаадын урчуудын дэвшилт туршлага ихэд дэлгэрсэн нь
монголын гар урлалын хөгжилд томоохон нөлөө үзүүлжээ.
    Юан гүрний үед Хаан балгасан төвтэй, худалдааны 30-аад томоохон хот байсан
ба Шанду хот олон улсын худалдааны том хот болж, гадаад дотоодын томоохон зах
зээл байжээ. Хархорумд зөвхөн гар урлалын жижиг бараа, мал, цагаан идээ, архи
дарс зэргийг худалдаж, гадаадын зарим худалдаачид ирж худалдаа хийдэг байсан
бол Монгол хүн хятад газар худалдаа хийхээр очиход боомтын гаалийг хураалгаж
байв. Монгол дахь худалдаа нь ихэвчлэн бүтээгдэхүүний арилжааны шинжтэй
байсан боловч Хархорумд цаасан тэмдэгт хэрэглэж худалдаа хийж байжээ.
    XV-XVII зууны үед ноосоор эсгий хийх, арьс ширээр сур тоног, хөхүүр, үдээр
хийж, шөрмөсөөр гутал хувцас оёдог байжээ. Түүнээс гадна хүн бүр тогтоосон
тоотой сум бэлхэн хадгалж байх, түүнийгээ хийж чадах үүрэгтэй байлаа.
Ноёдын өргөөний дэргэд нум, өвч хуягийг үйлдвэрлэх тусгай урчууд байсан ч
гар үйлдвэрлэл нь мал аж ахуйн хавсарга болох төдийгөөс хэтэрч чадсангүй.
Хилийн худалдаа тогтмол бус ч нилээд хугацаагаар үргэлжилж “адуун зах”
(жилд 7-10 сарын хооронд нэг удаа нэг сарын хугацаатай нээдэг), “сарын зах”,
“иргэний зах”, “жижиг зах” зэрэг зах дээр монголчууд адуу малаа тууварлан
аваачиж хувийн журмаар худалдаалдаг байжээ. Тариаланчдын хувьд, малчин
монголчуудаас дэл, сүүл, хялгас, хөөврийг арилжаалан авдаг байжээ. Монголын
ноёд Мин улсын хаанд алба барин элч зарахдаа худалдааны зориулалттай мал,
түүхий эд өгч явуулахад улсын сангаас тогтоосон үнэ, мөнгөөр буюу эсвэл эдлэл
бараагаар арилжин худалдаж авдаг байжээ.

                                      226
                         Монголын түүх, соёл, ёс заншил

     Манжийн ноёрхлын үед давс, хужир, шүү, цагаан мөөг, жимс, самар зэрэг
эмийн ба хүнсний ургамал түүж хэрэгцээнээсээ илүү гарсныг нь зарах ба
хэрэгцээтэй зүйлсээр арилжиж байв. Давс нь өдөр тутмын хэрэгцээтэй зүйлсийн
нэг төдийгүй ашиг орлогын чухал эх үүсвэр байсан тул зарим нутагт давсгүй
нууранд давс ургуулах оролдлого ч (Сэцэн хан аймгийн ван Тогтохтөр 1850 оны
орчим Сангийн далай нуурыг давстай болгохоор Өвөр Монголын хошуунаас
100 тэрэг давс тээвэрлүүлжээ) хийж байжээ. Хужир, давс гараар малтан энгийн
аргаар боловсруулан хүнсний болон малын тэжээлд хэрэглэх нь нийт монгол
даяар түгээмэл байв. Байгалийн баялгийг олзворлох талаар ахиц гарч чулуун
нүүрс (Налайх, Шинжаан, Хөх хотын орчим, Шилийн гол), хар тугалга (1716
оноос Зостын чуулганы Хорчин хошуу), алт, мөнгө (Хөх хотын Түмэд хошуу,
Сэцэн хан болон Түшээт ханы нутагт Бороо, Заамар, Сайн ноён аймгийн гүн
Дашдоржийн хошуу), мана, оюу зэрэг эрдэнийн чулуу (Түшээт ханы Дайчин
вангийн хошуу, Улаангом) олзворлож байжээ.
     Монголд худалдаа хөгжихөд хот суурины хөгжил чухал нөлөө үзүүлсэнээс
гадна Монгол нутагт Хятад, Оросын худалдаа нэвтэрсэн нь арилжааны хэлбэрээс
өөрчлөгдөхөд нөлөө үзүүлжээ. Хотуудын хүн ам олшрохын хэрээр хүнсний
болон өдөр тутмын хэрэглээний зүйлсийн хэрэгцээ өсч, тогтмол ажилладаг
захууд буй болон төрөлжсөн (малын, түлээ түлшний г.м) нь худалдааны хөгжилд
гарсан нэг ахиц байв. Захууд буй болсноор худалдаа дагнан эрхэлдэг нийгмийн
бүлэг бүрэлдэн тогтож эхэлжээ. Хөдөөнөөс ирсэн мал, мах хүнсний зүйлийг
бөөндөж аваад, жижиглэн зарах буюу Орос, хятад худалдаачид болон монгол
хэрэглэгчдийн хооронд зуучлагч монгол наймаачид ч бий болжээ. Гадаад
худалдаа өргөжих тутам монгол худалдаачдын зарж борлуулах зүйлийн тоо
хэмжээ, төрөл зүйл (малын арьс шир, ноос ноолуур, тарваганы болон ангийн
үс, цагаан мөөг, баавгайн доньд, хүдрийн заар зэрэг ургамал, амьтны гаралтай
эмийн түүхий эд) нэмэгдсээр байв. Монгол ноёд, чинээлэг худалдаачид хил
нэвтрэн гарч Орос, Хятадын хотуудад мал түүхий эдээ борлуулж, хэрэгцээт
зүйлсээ авчрах нь өргөжиж, нийгмийн шаардлага, эрэлт хэрэгцээний хэрээр
монгол худалдаа хөгжиж байсан боловч тухайн үед монголын зах зээл бүхэлдээ
гадаадын худалдаачдын гарт орж, монгол худалдаачид эдийн засгийн хувьд
тэдний хараат байсныг мартаж болохгүй.
     ХХ зууны эхнээс байгалийн бусад баялгийг ашиглах явдалд ч ахиц гарч
түлшний мод, аргал, харгана давс, хужир, мөөг худалдах нь өргөжсөн. 1914
онд мод банз зүсэх үйлдвэр, 1916 онд цайны ургамал түүж, цай хэвлэх улсын
үйлдвэр байгуулжээ. 1913 онд “Алт мөнгөний зэрэг уурхай нээх дүрэм”-ийг
батлан гаргаж, “Монголор” зэрэг ихэвчлэн орос, хятад, ганц нэг монгол хүн
алт, эрдэнийн чулуу олборлох, эрх олж авсан ч ашигт малтмалын хайгуул
шинжилгээ, нөөц тодорхойлох ажил огт хийгдээгүй, зам харилцаа тээвэр

                                     227
                         Монголын түүх, соёл, ёс заншил

хөгжөөгүй, аж үйлдвэрийн капитал нэвтрээгүй зэрэг олон шалтгаанаас төдий
л үр дүнд хүрээгүй байна.
    Геологи, хайгуул шинжилгээний ажлын үр дүнд нүүрс, өнгөт металл,
төмрийн хүдэр, цементийн түүхий эд, орон нутгийн барилгын материалын орд
газрыг нээж олсон байна. Ийнхүү 1960-аад оны эхэнд улс орныг үйлдвэржүүлэх
асуудлыг шинэ шатанд гарган тавьсан боловч хөнгөн, хүнсний үйлдвэрийг
голлон хөгжүүлэх чиг барьж, хүнд үйлдвэр, ялангуяа машины болон химийн
үйлдвэрүүдийг заавал хөгжүүлэх албагүй, тэрхүү хэрэгцээг социалист орнуудын
тусламжаар нөхөж болно гэж үзэж байсан нь улс орны аж үйлдвэрийн цаашдын
хөгжилд ихээхэн сөрөг нөлөө үзүүлсэн юм.
    Дотоод худалдаа, зах зээл хөгжиж, rap урлал эрхлэн амьдрагсдын тоо
нэмэгдэж байв. Бурхан тахилын хэрэгсэл, амьдрал ахуйн хэрэгцээт гутал,
хувцас, гэрийн мод, тавилга, эмээл, алт, мөнгө, төмрийн дархны ажил эрхэлж,
бусдын юмыг хөлсөөр урлах болон зах зээл дээр худалдан борлуулдаг байв.
Гap урлалын сургууль байгуулж, гадаадаас багш урин авчрах (1913) зэргээр бие
даан хөгжихийг чармайж байсан нь чухал алхам байлаа. 1920-иод оноос улсын
мэдэлд байсан жижиг үйлдвэрүүдийг гадаад, дотоодын сонирхогчдод түрээсээр
ашиглуулж байсан ч төр засгаас үндэсний rap урчууд, жижиг үйлдвэрлэгчдийг
дэмжих, энгийн гар үйлдвэрлэлийг хөгжүүлэх бодлого явуулсан.
    Ноёд, том лам нар, ард гаралтай баячууд гадаадын худалдаачидтай хувь
нийлүүлэх явдал ихэссэнээр худалдаагаар баяжигсад (Гандан Балжир, Шагдар,
Бүтэмж гэлэн, Шадав гавьж, Ухаа Бальдир г.м) олширч том худалдаа, жин
тээвэр хийхийн хамт бас их хэмжээгээр мөнгө хүүлж байжээ. Гаалийн хэргийг
захиран шийтгэх яам (1912), “Монголын харилцан туслах хороо” (1917) зэргийг
байгуулсан нь монгол худалдаачдын үндэсний ухамсар сэргэн дээшилж,
үндэсний зах зээлийнхээ төлөө тэмцэх гэсэн оролдлого байлаа. Шинэ засгийн
хувьд ч үндэсний худалдааны гол төв байгууллага болсон МХТХ-г бэхжүүлж,
мөнгөн тусламж олгох, албан татвараас чөлөөлөх зэрэг гол гол арга хэмжээг
авсанаар шинээр салбар хэлтсүүд байгуулагдаж, хувь нийлүүлэгчдийн тоо өсч
байв. Хувь худалдаачдын ажиллах дүрэм, төлөх татварын (9 зэрэглэлээр нийт
гүйлгээнийх нь 1.4-21.5%) асуудлыг нь зохицуулж, улмаар 1923 оноос эхлэн
МХТХ-той гэрээ байгуулан бараа авч борлуулах, малын түүхий эд тушаах
зэргээр хамтран ажиллах болжээ. Монголын зах зээл дээр Хятад, Орос, Англи,
Америк, Герман зэрэг орны худалдаачид арилжаа наймаа хийж байсан ч улсын
албан ёсны худалдаа зөвхөн ЗХУ-тай л хийгдэж, худалдаа-эдийн засгийн гэрээ
байгуулагдсанаар “Сибгосторг”, “Дальгосторг” зэрэг төвүүд ажиллаж эхэлсэн
төдийгүй “Шерсть” хэмээх ноосны хоршоололд хувь нийлүүлэн элсчээ.
     Аж үйлдвэрийг хөгжүүлэх талаар томоохон амжилт олж, хуучин үйлдвэрийн
газруудыг шинэ техник, технологийн үндсэн дээр тоноглож өргөтгөх, зарим

                                     228
                          Монголын түүх, соёл, ёс заншил

үйлдвэрийн газруудыг шинээр
байгуулах ажил хийсэн байна. ЗХУ-
ын тусламжтайгаар Налайхын их
уурхай, Улаанбаатарын төв цахилгаан
станц, мах комбинат, мебелийн
фабрик, талхны заводыг өргөтгөж,
шинээр савангийн завод, Чойбалсан
хотын нүүрсний уурхай, шаазан
ваарны артель, сүүний үйлдвэр, чихэр
боовны фабрикийг байгуулсанаас Зураг 5.49. Төв цахилгаан комбинат
гадна аймгуудад нүүрсний жижиг Тайлбар: 1934 оны байдал
                                       Эх сурвалж: http://energy.gov.mn/
уурхай, тоосго, чүдэнз, алебастрын
завод зэрэг үйлдвэрийн газруудыг барьж байгуулжээ. Нүүрс, цахилгаан, шир, эсгий,
шевро, савхин гутал, гэрийн эсгий, өнгөт төмөрлөгийн үйлдвэрийн хүдэр, нефтийн
үйлдвэрийн дизелийн түлш, бензин зэрэг бүтээгдэхүүний зэрэгцээ гар үйлдвэрлэлийн
гутал, төмөр эдлэл, барилгын материал, модон эдлэл тус тус нэмэгджээ. Техникийн
дунд мэргэжилтнийг дотооддоо сургууль комбинат, фабрик заводын сургууль, тусгай
мэргэжлийн техникум, түр курс, техникийн дугуйлан, үйлдвэрийн оройн сургууль,
дагалдан сургах зэрэг олон янзын арга хэлбэрээр бэлтгэхийн хамт гадаад оронд хүн
явуулж сургажээ.
    Аж үйлдвэрийн салбар нь төр, шинжлэх ухаан, хувийн хэвшлийн хамтын
ажиллагаанд түшиглэсэн, дэвшилтэт техник, технологи, өндөр бүтээмж,
өрсөлдөх чадвар бүхий экспортыг дэмжих, импортыг орлох үйлдвэрлэл,
үйлчилгээг хөгжүүлэх, эдийн засгийн аюулгүй байдлыг хангах Монгол Улсын
хөгжлийн тэргүүлэх чиглэл юм. Дотоодын нийт бүтээгдэхүүний 21.4%-ийг
аж үйлдвэр хангаж байгаа нь хөдөө аж ахуйн салбартай тэнцүү байна. Аж
үйлдвэрлэлд барилгын материал, уул уурхай (нүүрс, зэс, молибден, хайлуур
жонш, цагаан тугалга, вольфрам, алт), газрын тос, хүнсний бүтээгдэхүүн, малын
гаралтай бүтээгдэхүүн боловсруулалт, ноолуур, байгалийн нэхмэл үйлдвэрлэл
орох бөгөөд ерөнхийд нь хүнд үйлдвэр, хөнгөн үйлдвэр, хүнсний үйлдвэр гэсэн
гурван том хэсэгт ангилж үздэг. Манай улсын аж үйлдвэржүүлэлтийн түүхэн
хөгжлийг а/ үндэсний үйлдвэрлэлийн үндэс суурийг тавьж мал аж ахуй - хөдөө
аж ахуй - аж үйлдвэрийн орон болсон үе (1921-1960 он), б/ үйлдвэржүүлэлтийг
эрчимжүүлж аж үйлдвэр - хөдөө аж ахуйн орон болох зорилтыг хэрэгжүүлэх
үе (1960-1990 он), в/ зах зээлд шилжих шилжилт, үйлдвэржүүлэлтийн хямрал,
үйлдвэржүүлэлтийг сэргээх бодлого, төлөвлөлтийн он жилүүд (1990 оноос
хойш) гэсэн гурван томоохон үечлэлд хувааж болно.
     ХХ зууны эхэн гэхэд Монгол улсын эдийн засагт дорвитой хувь нэмэр
оруулахуйц үйлдвэр уурхай бараг үгүй байсан бөгөөд Хаант Оросын Санкт-

                                      229
                           Монголын түүх, соёл, ёс заншил

                                               Петербург хотноо төвлөрч байсан
                                               Орос, Франц, Голланд, Бельги
                                               улсуудын хамтран хувь нийлүүлсэн
                                               “Монголор” нийгэмлэгийн алтны
                                               уурхай 1901 оноос үйл ажиллагаагаа
                                               эхэлж арван мянга гаруй хятад
                                               ажилчин, зургаан мянга гаруй орос
                                               ажилчид байснаас гадна уурхайн
                                               ажилчдыг хянаж харгалзах монголын
Зураг 5.50. Монгол нийгэмлийн алтны уурхай     цагдаа цэрэг ажиллаж байв. 1911
Тайлбар: ХХ зууны эхэн үе                      оноос “Монголор” нийгэмлэг Богд
Эх сурвалж: https://mongoltoli.mn/
                                               хааны Засгийн газартай гэрээ
байгуулж бүх ашгийн 16,5 хувийг Монголын Засгийн газрын Сангийн яаманд
тушааж байхаар тохиролцож 1919 он хүртэл үйл ажиллагаа явуулахдаа 10 орчим
тонн алт олборлосон байна.
     1924 онд Аж ахуйн яам байгуулж
улс орны эдийн засгийг хөгжүүлэн
удирдах үүрэг, аж үйлдвэрийн
асуудлыг давхар хариуцуулсанаар
модны үйлдвэр, шохой тоосгоны
завод, дизель цахилгаан станц,
төмрийн        завод,       ноос     угаах
механикжсан фабрик зэрэг үйлдвэр,
газруудыг шинээр байгуулсан нь
үндэсний үйлдвэрлэлийг хөгжүүлэх
анхны гараа болжээ. Улмаар 1929 онд Зураг 5.51. Аж үйлдвэрийн комбинат
байгуулсан хэлэлцээрээр Монголын Тайлбар: 1955 оны байдал
                                           Эх сурвалж: https://mongoltoli.mn/
аж үйлдвэрийг хөгжүүлэхэд ЗХУ-аас
тусламж үзүүлэх, геологи хайгуулын ажил явуулахаар тохиролцож, манай улсын
аж үйлдвэрийн анхны цогцолбор болох Аж үйлдвэрийн комбинатыг асар богино
хугацаанд барьж 1934 онд ашиглалтанд оруулж, 1935 онд Монголын өмч болгон
үнэ төлбөргүй шилжүүлсэнээр Монголд хөнгөн аж үйлдвэр үүсэж хөгжиж эхлэв.
Аж үйлдвэрийн комбинат нь бүтцийн хувьд арьс ширний завод, ноос угаах завод,
цэмбэний фабрик, нэхий эдлэлийн үйлдвэрээс бүрдэж байжээ.
     Улсын үйлдвэрийн газруудыг өргөтгөх, шинээр байгуулах, хөдөө орон
нутагт хоршоолсон гар үйлдвэрүүдийг олноор бий болгон бэхжүүлэх, хувийн
гар урлалыг дэмжих бодлого явуулсаны зэрэгцээ гар үйлдвэрийн ерөнхий
хороо байгуулж, дээрх үйлдвэрүүдэд төр засгаас зээллэг олгох, тэднийг албан
татвараас хөнгөлөх зэргээр эдийн засаг, эрх зүйн орчныг бүрдүүлж байсан байна.

                                       230
                         Монголын түүх, соёл, ёс заншил

Аж үйлдвэрийн хөгжилд төмөр зам, авто машины сайжруулсан зам чухал түлхэц
болсон ба уул уурхайн аж үйлдвэрийн үндэсний салбар анх бүрэлдэж бий болсон
байна. Зөвлөлтийн тусламжтайгаар өнгөт металл, гянт болд, жонш, газрын тос
олборлох уурхай, баяжуулах үйлдвэрүүд шинээр бий болсон байна. Түлш-эрчим
хүчний баазыг бэхжүүлэх талаар нилээд амжилт олсноор цахилгаан дамжуулах
шугам сүлжээг өргөтгөн үйлдвэрүүд болон уул уурхайн хүнд хүчир гар
ажиллагааг механикжуулах, хүчин чадлыг нэмэгдүүлэхэд чухал үүрэг гүйцэтгэх
болсон ба хөдөө орон нутагт нүүрсний уурхайнуудыг түшиглэн жижиг оврын
цахилгаан станцуудыг байгуулсан байна. Мөн хүнсний аж үйлдвэрийг хурдацтай
хөгжүүлж аж үйлдвэрийн биеэ даасан салбар болгон өөрчилжээ.
    Төвлөрсөн төлөвлөгөөт эдийн засгийн тогтолцооноос зах зээлийн эдийн
засагт шилжих их шилжилтийн өмнө буюу 1990 онд Монгол Улсын аж үйлдвэрийн
салбар ДНБ-ий гуравны нэгийг бүрдүүлээд зогсохгүй ажлын байр бий болгогч
томоохон салбар байсан. Харин зах зээлд шилжих шилжилт, үйлдвэржилтийн
хямралын он жилүүдэд нийт эдийн засагт аж үйлдвэрийн салбарын эзлэх хувь
19.3% (1999 он) болтлоо буураад байсан юм. Үүнд боловсруулах үйлдвэрийн
салбарын бүтээгдэхүүний нэр төрөл ихээхэн цөөрч, технологийн хувьд нэлээд
хоцрогдсон төдийгүй, хими, металл боловсруулалт, эрчим хүчний салбарын
үйл ажиллагаа хумигдсан нь голлон нөлөөлсөн. Харин 2004 оноос Монгол Улс
гадаадын шууд хөрөнгө оруулалтыг нээлттэй болгосноор уул уурхай, олборлох
үйлдвэрийн салбар эрчимтэй хөгжиж эхэлсэн. Үүнтэй холбоотойгоор манай
улсын аж үйлдвэрийн салбарын бүтцэд ихээхэн өөрчлөлт гарсан юм. 1990 онд аж
үйлдвэрийн салбарын нийт үйлдвэрлэлийн 71.8 хувийг боловсруулах үйлдвэр,
16.1 хувийг уул уурхай, олборлох үйлдвэр бүрдүүлж байсан бол 2005 онд
эсрэгээрээ 66.3 хувийг уул уурхай, олборлох үйлдвэр, 21.0 хувийг боловсруулах
үйлдвэрийн салбар бүрдүүлэх болсон байна. Үүнээс үзэхэд, манай орны аж
үйлдвэрийн салбар уул уурхайн түүхий эдэд тулгуурлах болсон байна.
    Аж үйлдвэрийн салбарын экспортын хувьд Монгол Улс нь байгалийн нөөцөөр
баялаг, хөгжиж буй бусад улс орнуудын адил цөөн тооны, нэмүү өртөг багатай
уул уурхайн түүхий эдэд суурилж байгаа бөгөөд аж үйлдвэрийн салбарын нийт
борлуулалтын 70 орчим хувийг гадаад зах зээлд борлуулж байна.




                                     231
                          Монголын түүх, соёл, ёс заншил

                 5.5. БАНК, САНХҮҮГИЙН ТОГТОЛЦОО

    Хүннү, Түрэг, Уйгар гүрний үед зоосон мөнгө цутгаж арилжаа наймаанд
хэрэглэж байсан баримтууд байдаг ч тухайн үед банкны тогтолцоо бүрэлдэн
тогтож амжаагүй байсан бөгөөд Монголын банкны тогтолцооны хөгжлийг түүхэн
үечлэлээр нь а/ Их монгол улсын банкны тогтолцоо (1206–1368), б/ 1921–1990
оны банкны тогтолцоо, в/ 1991 оноос өнөөг хүртэлх тогтолцоо хэмээн гурван
хэсэгт ангилан үздэг.
    Банкны тогтолцоо: Их монгол
улсын үед 1220-иод онд одоогийн
Афганистан (Ильхаадын улс) орчимд
нүүрэн талдаа “Үнэн өлзийт ерөнхий
өрлөг жанжин”, нөгөө талдаа
“Туйлын дээд Чингис хаан” гэж араб
үсгээр бичсэн мөнгөн зоос цутгуулж
                                     Зураг 5.52. Чингис хааны алтан зоос
гүйлгээнд     оруулсанаас    эхлээд Тайлбар: “Хаадын хаан Аугаа их Чингис хаан”
Монголын их хаадын төр барьж байх гэсэн бичигтэй (1221 он. Газни хот)
хугацаанд 70 орчим төрлийн зоосон Эх сурвалж: https://twitter.com/
                                     D.Erdenebaatar@archeoologch
мөнгө гүйлгээнд оруулан хэрэглэж
байсныг эдүгээ археологийн баримтаар гэрчилж байна. Тэр үеийн зоосон мөнгө
нь эхэн үедээ тодорхой тоо хэмжээ заагаагүй, төдтийн дэвсгэрт гэж ялгадаггүй
байснаа 1241 онд “Их Монгол улсын мөнгө” нэртэй зоосыг анх удаа “Нэг” гэсэн
тоотой гаргасан байна. Мөнх хаан 1253 онд өөрийнхөө дэргэд “Мөнгөний хэрэг
эрхлэх хэлтэс” -ийг байгуулж, цаасан тэмдэгт, зоосон мөнгө их хэмжээгээр
гүйлгээнд гаргаж байсан нь одоогийнхоор банк байлаа. Хубилай хаан 1260 онд
хаан ширээнд суумагцаа цаасан мөнгөн тэмдэгтийг гаргасан төдийгүй Хархорумд
“Мөнгө тушаах байгууллага” байгуулж байжээ. Юань гүрний төлбөрийн гол
хэрэгсэл нь цаасан мөнгө бөгөөд цаасан мөнгөн тэмдэгтийг хэрэглэх талаар
чухал арга хэмжээ авч хэвшиж дадсан билээ. Тийм ч учраас хуурамчаар цаасан
мөнгө хийсэн этгээдийг цаазлан хороож, гэрчилсэн хүмүүст их хэмжээний
урамшуулал олгож байжээ. Улмаар аравт, хорьт, зуут, мянгатын дэвсгэрт бүхий
мөнгөн тэмдэгтийг гүйлгээнд оруулан 1282 онд олон замд (худалдааны төв
газруудад) тэгшитгэх цэг нэртэй салбаруудыг байгуулан ажиллуулж эхлэв.
Мөнгөний гүйлгээ эрчимтэй хөгжиж цаасан мөнгөний шинэтгэл хийж байсан
бөгөөд 1327 онд хуучирсан цаасан мөнгийг шатааж устгах газартай болгон
устгалын ажилд мужийн түшмэл гэрчээр оролцдог журам тогтоож байжээ.
Манжийн дарлалын үед бүхэлдээ доройтож, бараг байхгүйд хүрээд байсан
Монголын банкны тогтолцоо нь 1921 онд хувьсгал ялснаар орчин цагийн
хөгжлийн төлөвт хүрч шинэ шатандаа шилжжээ.

                                      232
                         Монголын түүх, соёл, ёс заншил

    Улс орны эдийн засгийн байдлыг
төвхнүүлэхтэй холбоотой олон арга
хэмжээ авч эхэлсний үндсэн дээр
үндэсний банк, мөнгөн тэмдэгт болон
банкны тогтолцоог бий болгох чухал
асуудал байв. Ингээд 1921 онд
үндэсний санхүүгийн тогтолцооны эх
суурийг тавьж 1924 онд Монгол
Зөвлөлтийн      хувь     нийлүүлсэн
Монголын худалдаа, аж үйлдвэрийн Зураг 5.53. Монгол банкны анхны байр
                                       Тайлбар: 1920-иод оны үе
банк    “Монгол     банк”-ыг    нээж Эх сурвалж: https://www.mongolbank.mn/
ажиллуулжээ. Анх нээгдэхдээ 260
мянган янчааны хөрөнгөтэй байсан ба 1950-иад он гэхэд Монголбанкны аппарат
өргөжин бэхжиж бүх аймаг, томоохон хот сууринд өөрийн салбартай болж, ЗХУ-
ын мэргэжилтнүүдийн харамгүй тусламжийн ачаар үндэсний боловсон хүчин
бэлтгэгдэж нийт ажилчдын 98 хувийг эзлэх болов. ЗХУ Монголбанкинд оруулсан
өөрийн хувь хөрөнгө, хувьцааг 1954 онд монголын талд шилжүүлэн өгснөөр
Монголбанк БНМАУ-ын Улсын банк болон зохион байгуулагджээ.
    1990 онд улс төр, нийгэм, эдийн засагт шинэчлэл хийгдсэнээр Монгол улсад
хоёр шатлалт банкны тогтолцооны хөрс суурь тавигджээ. Банкны хоёр шатлалтай
тогтолцоонд шилжсэнээс хойш өдгөөг хүртэл арилжааны 31 банк байгуулагдаж
үйл ажиллагаа явуулснаас 17 банк нь өөрийн үйл ажиллагааны алдаа, эндэгдлээс
шалтгаалан санхүү, төлбөрийн чадваргүй болон дампуурч, дүрмийн санг
тогтоосон хэмжээнд хүргээгүй, бусад банктай нэгдэх, татан буугдах зэргээр үйл
ажиллагаагаа зогсоож Монголбанкнаас олгосон тусгай зөвшөөрлийг хүчингүй
болгосон байна. Улсын хэмжээнд нийт 14 арилжааны банк үйл ажиллагаагаа
явуулж байгаагаас төрийн өмчийн (Төрийн банк) нэг банк байна. Эдгээр банкны
1386 салбар, нэгжээр дамжуулан Монгол Улсын бүх аймаг, хот, сум, суурин
газруудад банкны үйлчилгээг хүргэж байна.
    1991 онд мөнгөний масштабыг өөрчилж, цалин хөлс, тэтгэвэр тэтгэмж,
тэтгэлэг болон хүн амд улсаас үзүүлдэг бусад төрлийн мөнгөн орлогыг 2 дахин
нэмэгдүүлж, бүх нэр төрлийн барааны жижиглэн худалдаалах үнэ, үйлчилгээний
тарифыг мөн 2 дахин өсгөсөн нь анхны томоохон алхам байсан бөгөөд тогтоосноос
(70 гаруй нэр төрлийн бараа, бүтээгдэхүүний үнийг улсаас тогтоож, 50 орчим
нэр төрлийн бараа, бүтээгдэхүүн, үйлчилгээний үнэ, тарифын өөрчлөлтийн
дээд хязгаарыг зааж өгөв) бусад бараа, бүтээгдэхүүн, ажил, үйлчилгээний үнэ
тариф төрийн оролцоогүйгээр, зах зээлийн зарчмын дагуу эрэлт, нийлүүлэлтээс
хамаарч чөлөөтэй хэлбэлзэж байх болов. Өргөн хэрэглээний дээрх бараа,
бүтээгдэхүүний үнэ, тарифыг нь төрөөс хязгаарлан барьж байсан нь хомсдолд

                                     233
                          Монголын түүх, соёл, ёс заншил

хүргэж, картын систем хэрэглэхэд хүргэсэн ч үнэ, ханшийг чөлөөлөх үйл явцыг
цаашид үргэлжлүүлжээ.
    Төлбөрийн тогтолцоо: Өндөр түвшний технологи нэвтрэхтэй зэрэгцэн зах
зээлийн хөгжлийн хандлага, эрэлт шаардлагад нийцсэн бэлэн бус төлбөрийн
шинэ дэвшилтэт хэрэгслүүд хурдацтайгаар бий болж, төлбөр тооцоог түргэн
шуурхай, үр ашигтай гүйцэтгэх боломж бүхий шинэ тогтолцоог нэвтрүүлэхэд
хүргэсэн. Эдгээр тогтолцооны үр ашигтай, хэвийн ажиллагаа нь байгууллага, аж
ахуйн нэгж, хувь хүн, бизнес эрхлэгчдэд санхүүгийн үүргээ биелүүлэх, мөнгөн
хөрөнгөө аюулгүй, цаг тухайд нь шилжүүлэх боломжийг олгодог.
    Монгол улсын төлбөр тооцооны систем нь банк хоорондын их дүнтэй
төлбөрийн тогтолцоо, бага дүнтэй төлбөрийн тогтолцоо болон төлбөрийн
картын тогтолцоо гэсэн гурван дэд хэсгээс бүрддэг. Банк хоорондын их дүнтэй
төлбөрийн тогтолцоо нь 3 сая төгрөгөөс дээш дүнтэй гүйлгээг дамжуулдаг
бол бага дүнтэй төлбөрийн тогтолцоогоор оролцогч хоорондын бага дүнтэй
гүйлгээг тасралтгүй дамжуулах, эсвэл багц болгож тодорхой давтамжийн
дагуу дамжуулах боломжийг олгодог байна. Төлбөрийн картын тогтолцоо
нь Монгол Улсад төлбөрийн үйлчилгээ эрхлэгч байгууллага хоорондын
картын гүйлгээг дамжуулдаг. Монгол Улсад ашиглагдаж байгаа төлбөрийн
хэрэгсэл болон сувгууд нь бэлэн мөнгө, интернэт банк, төлбөрийн даалгавар,
нэхэмжлэл, мобайл банк, төлбөрийн карт, мөнгөн гуйвуулга, цахим мөнгө,
биллинг гэсэн төрөлтэй байна.
    Мөнгөн тэмдэгт: 1925 онд шинэ цагийн банкыг байгуулсан боловч тухайн
үед үндэсний мөнгөн тэмдэгтгүй байсан учраас улс орны зах зээл дээр гадаадын
мөнгөн тэмдэгтүүд зэрэгцэн гүйлгээнд явж байсан нь нэгдсэн санхүү, мөнгө
зээлийн бодлогыг хэрэгжүүлэхэд бэрхшээл учруулж байлаа. Тухайн үеийн
Монгол улсын зах зээлд Орос, Хятадын цаасан тэмдэгт, Англи, Америк, Мексик
алт мөнгөн зооснууд, цутгасан гулдмай мөнгө, хятад-манжийн ембүү нэртэй
мөнгөн цутгамал, амбан шар, атан тэмээ, агт морь, хонь мал, хадаг, цай, ангийн
үс зэрэг бараа таваарууд зэрэгцэн арилжааны хэрэгсэл болж мөнгөн гүйлгээний
эдийн засагт сөргөөр нөлөөлж байжээ. Тиймээс үндэсний мөнгөн тэмдэгтийг
бий болгох явдал чухал болж үүний тулд юуны өмнө улс орны мөнгөн гүйлгээг
цэгцэлж, нэгэн хэмжүүрт шилжүүлэх шаардлагатай байснаас 1921 оны 8 сард
мөнгөний нэгжээр “лан”-г түр хэрэглэж бүх төрлийн тооцоог лангаар үйлдэхээр
тогтоож, нэг лан цэвэр мөнгөтэй хятадын мөнгөн янчаан, оросын алтан монетын
нэг янчаан 42 мөнгийг тэнцүүлж, оросын мөнгөн төгрөгийг 2 лантай тэнцэхээр
тогтоосон байна. Улс орны эдийн засгийн асуудлыг дээшлүүлэх шат дараалсан
бодлогын үр дүнд Монголын худалдаа, аж үйлдвэрийн банк бэхжиж эрдэнэс, үнэт
металл, үнэ бүхий зүйлийн нөөцийг арвижуулан, үндсэн хөрөнгө нь нэмэгдэж,
харилцагчдын хөрөнгийг цугларуулсан байдал болон улс ардын аж ахуйд

                                      234
                           Монголын түүх, соёл, ёс заншил

банкны байр суурь мэдэгдэхүйц нөлөөтэй болсон нь мөнгөний гүйлгээг өөрчлөн
шинэчилж үндэсний мөнгөн тэмдэгтийг бий болгох нөхцөл бүрэлдүүлжээ.
                                              Ингээд 1925 онд засгийн газраас
                                              үндэсний мөнгөн тэмдэгт болох
                                              төгрөгийг гүйлгээнд гаргаж, 900
                                              сорьцын 18 грамм жинтэй цагаан
                                              мөнгөн зоосыг “нэг төгрөг” гэж
                                              нэрлэх болов. Ийнхүү манай улсын
Зураг 5.54. Нэг төгрөгийн цаасан дэвсгэрт     үндэсний мөнгөн тэмдэгт анх бий
Тайлбар: Монгол улсын албан ёсны анхны мөнгөн болсон билээ. Улсын анхны албан
тэмдэгт
                                              ёсны мөнгөн тэмдэгт 1, 2, 5, 10, 25,
Эх сурвалж: https://www.mongolbank.mn/
                                              50, 100-тын дэвсгэртээр гарч байв.
Тухайн үед мөнгөн тэмдэгтийн бүрэн баталгаа болгож 25-аас доошгүй хувь нь
үнэт металлаар, 75 хувь нь түргэн борлогдох бараа материалаар баталгаажиж
байжээ. Төгрөгийг анх гүйлгээнд гаргахдаа ажилчдын цалингаар дамжуулан
гаргаж улмаар улсын хэмжээний бүх албан газруудын төсөвт зардлуудыг
төгрөгөөр тооцох болов. Төгрөг гүйлгээнд гарангуут гадаадын мөнгөн
тэмдэгтүүдийн ширүүн эсэргүүцэлтэй тулгарсан ч зах зээлд эзлэх жин багатай
валютуудыг гүйлгээнээс түрүүлж татах ажлыг зохион байгуулж эхлүүлсэн нь
амжилттай хэрэгжих үндэс болсон байна. Ингээд 1927 оны 1 дүгээр сарын 1-ний
өдрөөс эхлэн бүх төрлийн мөнгөн гүйлгээ, тооцоог зөвхөн “төгрөг”-өөр гүйцэтгэх
болж худалдаа бэлтгэлийн ажиллагааг санхүүжүүлэх, зах зээлийн барааны
хангамж, үнийн хөдөлгөөнийг тодорхой хэмжээгээр зохицуулахад нөлөөлж,
ардын аж ахуйтанд зээл олгох арга хэмжээг авч эхэлжээ. 1925 оны мөнгөн тэмдэгт
1940-өөд онд гүйлгээнээс гарсан боловч 1966 онд гүйлгээнээс албан ёсоор халсан
байна.
     Засгийн газраас мөнгөний шинэчлэлттэй холбогдуулан 1924-1928 онд авч
явуулсан шат дараалсан арга хэмжээний дүнд Англи, Америк болон бусад орны
худалдаачид, Хятадын томхон пүүсүүд Монголын зах зээлээс шахагдан гарсан
байна. Мөнгөний шинэчлэлтийг амжилттай явуулж, үндэсний мөнгөн тэмдэгттэй
болсон нь эдийн засаг, улс төрийн ихээхэн ач холбогдолтой байж Монголбанк нь
худалдааны банк байснаасаа мөнгөн тэмдэгтийг гүйлгээнд гаргах эрх бүхий банк
болон хувирчээ. Мөн тус орны зах зээлээс гадаад орнуудын ямар ч баталгаагүй
үнэ ханшгүй мөнгөн тэмдэгтүүдийг шахан зайлуулж, түүгээр худалдаа хийх
замаар монголын ард түмний эд баялгийг хямд үнээр завшиж байсан гэмт явдлыг
таслан зогсоожээ. Улс орны хэмжээгээр борлогдож байгаа бараа таваарын үнийг
тогтвортой болгож, нэг төрлийн таваар хэд хэдэн янзын үнэтэй байсныг таслан
зогсоож улсаас тогтоосон ганцхан үнээр худалдах болгож улмаар бараа таваарын
үнийг аажмаар бууруулах бололцоо бий болгов. Үйлдвэр, аж ахуйн байгууллагыг

                                       235
                          Монголын түүх, соёл, ёс заншил

хөгжүүлэх нэгдсэн төсөв санхүүгийн төлөвлөгөөг урьдчилан тооцож төлөвлөх
бололцоо олгожээ. Бас нэгэн чухал ач холбогдол нь үндэсний мөнгөн тэмдэгт
төгрөг нь тус улсын борлуулалт, хуваарилалт зах зээлд ноёлох болсноор улс орны
эдийн засгийн тусгаар тогтнолын төлөө тэмцэх хүчирхэг зэвсгийг төр засгийн
газарт өгсөн юм.
     Ингэж үндэсний мөнгөн тэмдэгт “төгрөг” улс ардын аж ахуйн хөгжлийн
бүхий л үе шатанд амжилттай үйлчилж, мөнгөн гүйлгээ, төлбөрийн хэрэгсэл,
өртгийн хэмжүүр, хадгаламжийн үндсэн нэгж, олон улсын мөнгөний үүргийг
бүрэн чанартай гүйцэтгэж ирлээ. Улсын банкны мөнгөний фондыг өргөтгөж
сэлбэх зорилгоор 1939, 1941, 1955, 1996 онуудад төгрөгийг шинээр хэвлүүлэн
гүйлгээнд гаргажээ. 1939 онд төгрөгийн дэвсгэртүүдийн хэмжээг өөрчлөхгүйгээр
бүх дэвсгэртэд Д.Сүхбаатарын хөрөгтэйгээр монгол үсгээр хэвлүүлж, 2-тын
дэвсгэртийг 3-тын дэвсгэртээр сольж гаргасан бөгөөд 1941 онд төгрөгийн
хэмжээ, өнгө, хээг өөрчлөхгүйгээр зөвхөн бичиг тооны зарим хэсгийг крилл
(шинэ) үсгээр хэвлэж, 1955 онд дэвсгэртүүдийн хэмжээг томсгож зураг хээг
өөрчлөн бүх бичиг тоог крилл үсгээр хэвлэж, 1966 онд төгрөгийн ханшийг
өөрчлөхгүйгээр дэвсгэрт бүрийн хэмжээг гүйлгээнд хэрэглэхэд тохиромжтой
болгон жижигрүүлж, өнгө, зураг урлалыг цоо шинээр өөрчлөн бүтээж, хэвлэн
гаргасан. 1966 оны шинэ тэмдэгтийг гүйлгээнд оруулахдаа урьд нь гүйлгээнд
явж байсан бүх цаасан тэмдэгтүүдийг богино хугацаанд сольж олгох замаар
гүйлгээнээс татсан байна. Тэгэхдээ ханшийн өөрчлөлт хийгээгүй ажээ.
     1966 оны мөнгөн тэмдэгтийн нөөцийг хуучин зураг загвараар нь 1981, 1983
онд сэлбэн хэвлүүлж, 1981 онд 20-тын дэвсгэртийг шинээр бүтээн гүйлгээнд
нэмж хэрэглэсэн байна. Өмнөх онуудын мөнгөн тэмдэгтэд хуурамчаар үйлдэхээс
хамгаалсан тусгай хийц байгаагүй, зөвхөн цаас, зураг хээ нь мөнгөн тэмдэгтэд
зориулагдсан онцлог хийцээр бүтсэн байсан бол 1966 оны мөнгөн тэмдэгтийн
цаасыг үйлдвэрлэхдээ хуурамчаар үйлдэхээс хамгаалсан усан хээний аргаар өлзий
хээг бүтээн оруулсан бөгөөд цаасны найрлагын 3/5-ийг хөвөн, 2/5-ийг нийлэг эд,
маалинга, бусад хольц эзэлдэг. Иймээс төгрөгийг томруулж нарийвчлан харвал
улаан, цэнхэр болон бусад өнгийн зураасыг ажиглан харж болно.
     1993 оны шинэ мөнгөн тэмдэгтийн дэвсгэрт дүрс нь өөр өөр өнгө, хэмжээтэй,
500, 1000, 5000, 10000-тын дэвсгэртэд их эзэн Чингис хааны хөрөг, 10-аас 100-
тын дэвсгэртэд Д.Сүхбаатарын хөрөгтэй, түүхэн болон байгалийн зураг, төрийн
туг, соёмбо, үндэсний хээ угалзаар чимэглэж бүтээсэн. Шинэ мөнгөн тэмдэгтийг
100 хувийн хөвөн цаасаар бүтээж, хуурамчаар үйлдэхээс хамгаалах зорилгоор
усан хээ, металл утас, байнга давхцах дүрс, микро үсгэн шугам, ультра гэрэлд
тодрох дүрс, гарт тэмтрэгдэх товгор хээ, скайнер болон бүх төрлийн хувилагчаар
олшруулбал тодрох юмуу хувилагдахгүй байх дүрс, гэрлийн ойлтоор тодорч
харагдах дүрс зэрэг нууц тусгай хийцийг оруулан бүтээсэн болно. 2002 онд

                                      236
                           Монголын түүх, соёл, ёс заншил

дахин хэвлүүлсэн 10000-ын дэвсгэртэд хамгийн сүүлийн үеийн нууц хийц болох
өнгөө сольж гялалздаг “колограмм” хийцийг оруулсан.
    Татварын тогтолцоо: Түүхээс үзэхэд, Кидан улс харьяат хүн ам, мал
хөрөнгө, тариалангийн газраас алба татвар хураан авдаг байсан бол Монголын
эзэнт гүрний төрийн алба, ноёд түшмэдийн алба гувчуур зэрэг нь ард түмэнд
хүнд бэрх байсан бөгөөд тэдгээрээс өртөөний алба их зардалтай байсан ажээ.
Эзэн хааны болон харъяат ноёд, түшмэдийн малыг хариулах зэрэг биеийн алба
хааж, мал мах, цагаан идээ, ангийн үс, үнэт эдлэлээр тэдэнд алба гувчуур төлж
байжээ. Хэдийгээр эзлэгдсэн харь улс орноос олон төрлийн нүсэр алба татвар авч
байсан боловч монголын харц ардаас авах алба гувчуурын хэмжээ хөнгөрсөнгүй
нэгэн адил нэмэгдсээр байжээ. Монголын харц ардын барих алба гувчуур нь хаанд
шууд өргөх; цзинь ван, гүнж, тавнан нарт төлөх; түмт, мянгат, зуутын ноён зэрэг
нутгийн ноёдод өгөх мал, эдлэл (тэрэг, эмээл, хазаар, чөдөр), бүтээгдэхүүн (арьс,
ноос, тос, сүү, айраг) мэт олон давхар болжээ. Улмаар хаан ширээ залгамжлах
ёслолд зориулсан найр хурим (Аюурбалбад хаан ширээнд суухдаа долоон өдөр
үргэлжлэн өдөр бүр дөчин адуу, дөрвөн мянган хонь алж зоогт хэрэглэв), бурхан
шашны мөргөл үйлдэхэд (Буянт хааны үед өдөрт нэгэн түмэн хонь алж байв) их
хэмжээний гэнэтийн татвар татаж байжээ. Дундад Азийн ба хятадын худалдаачдын
дэлгэрүүлсэн мөнгө хүүлэх явдал татвараас дутуугүй хүндрэл учруулахаас гадна
дайн байлдааныг санхүүжүүлэх алба татварууд туйлдуулж байлаа.
    Манжийн ноёрхлын үед Зүүнгарыг эзлэн аваад албан татвар бүрэн жигдэрсэн
бөгөөд монгол ноёд язгууртнууд, үнэнч байгаагаа илтгэсэн төр ёсны болох есөн
цагааны (1635-1691 онд бэлэг нэртэйгээр үргэлжлээд алба болгон хувиргаж
сүүлдээ булга, халиу, шилүүс, хэрэм зэрэг үслэгийн зүйл ордог болсноос гадна
тус албыг өргөх үеэр Монгол ноёдод Манжийн хуулийг ухуулж, бэлэг сэлт,
пүнлүү зэргийг өгдөг) болон номын жасаа (жил бүр нэр нөлөө бүхий хутагт лам
нар ээлжээр Бээжинд очиж манж хааны насан уртасгах ном унших алба бөгөөд
лам нарын бүх зардлыг тухайн хошуу, шавийн ардуудаас гаргуулдаг) алба,
цэргийн, харуул, өртөө, цагдаа, аж ахуйн, монгол нутагт байгуулсан манжийн
засаг захиргааны зардал зэргээс бүрдэж байв.
    Цэргийн алба нь хамгийн хүнд албаны нэг байж 18-60 насны бүх эрчүүдийг
цэрэг болгохын хамт албан тарианы (цэргийн хүнсний тариа) хугацаагүй,
маш бага хөлстэй алба байлаа. Мөн харуулын алба (дан биеэр, эр цэргийн
ёсоор дайчлагдан очоод, нэг жилийн хугацаатайгаар суух суман харуул, гэр,
мал хөрөнгийн хамт нүүдэллэн очиж, хугацаагүйгээр суух гэр харуул, Хятад
худалдаачдыг Оростой худалдаа хийлгэхгүй харуулын нутагт оруулахгүй байх
дотуур харуул) нь бие, хөрөнгө хавсарсан хүнд албаны нэг байв. Гэр харуулын
алба хаагчдын ихэнх нь хэдэн үе улиран сууж, тэндээ идээшдэг байжээ.
    Өртөөг дотор нь буухиа (Бээжин хотыг Өвөр, Ар монгол зэрэг гол зангилаа

                                       237
                          Монголын түүх, соёл, ёс заншил

газруудтай холбосон), салбар (орон нутгийн чухал боомт газруудыг гол шугамд
холбосон), суман (хошуудыг хооронд нь болон тухайн аймгийнх нь чуулган, тэнд
суусан манж жанжин, сайдын газруудтай холбосон), дамжлага (суман өртөөдөөс
салбарлан, хошуудад хүрдэг) өртөө гэж ангилах бөгөөд тэдгээрийн зардал, мал,
хөрөнгийг ардууд бие, хөрөнгөөрөө гүйцэтгэдэг байв.
    Монгол улсын татварын тогтолцоо а/ албан татвар (шууд ба шууд бус),
төлбөр, хураамж гэсэн гурван хэсгээс бүрддэг. Татварын гол зорилго нь
Засгийн газрын үйл ажиллагааг санхүүжүүлэх эх үүсвэрийг бүрдүүлэхэд орших
бөгөөд төрийн мэдэлд санхүүгийн нөөц эх үүсвэрийг төвлөрүүлэх зорилгоор
байгууллага, иргэдийн орлогын тодорхой хэсгийг албан журмаар буцалтгүй
хураан авах харилцаан дээр үндэслэдэг. Монгол Улсын иргэн хуулиар ногдуулсан
албан татвар төлөх үндсэн үүрэгтэй тул татвар нь хүн бүрийн өдөр тутмын
санхүүгийн үйл ажиллагааны салшгүй нэг хэсэг юм. Аливаа хүмүүсийн төлсөн
татвар эргээд ард иргэдийнхээ нийгмийн асуудлыг шийдвэрлэхэд зориулагдах
зорилготой учраас татвараа үнэн зөв тодорхойлж, цаг хугацаанд нь төлснөөр
улс орны эдийн засгийг хөгжүүлэх, улмаар ард иргэдийн амьдралын түвшинг
дээшлүүлэх, сайн сайхан амьдрах нөхцөл боломжийг хангах санхүүгийн эх
үүсвэрийг бүрдүүлэхэд Засгийн газартаа тусалж байна гэсэн үг.
    Албан татвар: Татвар нь маш олон төрөлтэй бөгөөд ногдуулах арга зүйгээс
нь шалтгаалан шууд ба шууд бус татвар гэж ангилдаг. Татвар төлөгчдийн орлого
ашиг, эзэмшиж байгаа хөрөнгийн үнийн дүнд ногдуулж байгаа татварыг шууд
татвар гэж нэрлэх ба хувь хүний орлогын албан татвар, нийгмийн даатгалын
шимтгэл, өв залгамжлал болон бэлэглэлийн албан татварыг оруулан тооцно.
Орлогыг нь тухай бүр тодорхойлох боломжгүй ажил үйлчилгээнд мөнгөн дүнгээр
ногдуулдаг татварыг тогтмол татвар гэх ба шууд татварын нэг төрөл нь юм. Энэ
татварын зорилго нь татвар хураах зардлыг багасгах, татвар төлөгчдийг бүртгэл
хөтлөх ажлаас чөлөөлөх, хувийн жижиг үйлдвэрлэл үйлчилгээг төрөөс дэмжихэд
чиглэж хуульд заасан тогтмол мөнгөн дүнгээр ногдуулдаг. Бараа, үйлчилгээний үнэ
тарифаар дамжуулан авч байгаа татварыг шууд бус татвар гэх ба татвар төлөгчдийн
үйл ажиллагааны үр дүнгээс үл хамаарах татвар юм. Дээрх ангиллаас гадна
түгээмэл буюу байнгын татвар, түр буюу цаг үеийн шинжтэй татвар гэж ангилна.
Түгээмэл шинжтэй аж ахуйн нэгжийн орлогын албан татвар зэрэг түүхийн явцад
шалгаран удаан хугацаагаар хэрэглэж ирсэн татварыг байнгын татвар гэдэг байхад
тухайн үеийн онцлог нөхцөл байдалд тохируулан богино хугацаанд түр хэрэглэдэг
татварыг цаг үеийн шинжтэй татвар гэнэ. Түр татварын хүрээнд 1920-1930-аад
оны үед Монгол Улсад хэрэглэж байсан “Лам нарын татвар” хамаарна.
    Төлбөр: Төрийн өмчийн байгалийн баялгийг ашиглуулсны төлөө авч байгаа
татварын нэг хэлбэр бөгөөд төлбөрийг улсын төсөв болон тусгай зориулалттай
санд оруулдаг.

                                      238
                          Монголын түүх, соёл, ёс заншил

     Хураамж: Төрийн байгууллагаас үйлчилгээ үзүүлснийхээ төлөө авч байгаа
улсын тэмдэгтийн хураамж гэх мэт татвар бөгөөд уг татварыг хураан авч, улсын
төсөвт оруулна.
     Улсын татварын хувь хэмжээг УИХ, Засгийн газраас тогтоодог бөгөөд Монгол
улсын нутаг дэвсгэр дээр нийтлэг үйлчилдэг. Харин орон нутгийн татварын хувь
хэмжээг УИХ-аас баталсан хязгаарт багтаан тухайн орон нутгийн Иргэдийн
төлөөлөгчдийн хурлаас тогтоож, зөвхөн тухайн нутаг дэвсгэрт үйлчилдэг.
     Хувь хүмүүсийн төлж байгаа албан татвар үндсэндээ дараах дөрвөн төрөлд
хуваагддаг. 1. Худалдан авалтын буюу хэрэглээний татвар: Энэ нь шууд бус
татвар бөгөөд ихэвчлэн тодорхой бараа, үйлчилгээний нэр төрөлд ногдуулдаг.
(oнцгой албан татвар, гаалийн албан татвар, нэмэгдсэн өртгийн албан татвар
г.м) 2. Хөрөнгийн татвар: Энэ төрлийн татвар орон нутгийн засаг захиргааны
байгууллагын орлогын гол эх үүсвэр болдог. Уг татварт үл хөдлөх хөрөнгийн
татвар, газрын төлбөрөөс гадна тээврийн хэрэгслийн татвар, эд хогшлын татвар,
аж ахуйн тоног төхөөрөмжийн татвар зэрэг багтдаг. 3. Өв залгамжлал, бэлэглэлийн
татвар: Өв залгамжлалын татварыг нас барсан этгээдийн эд хөрөнгийг албан
ёсоор өвөлж авсан хүн буюу өв залгамжлагч төлнө. 4. Орлогын татвар: Хувь
хүний орлогын татварын хоёр гол хэлбэр нь нийгмийн даатгалын шимтгэл, хувь
хүний орлогын албан татвар болдог. Нийгмийн даатгалын шимтгэл нь тэтгэвэрт
гарах, өвдөх зэрэг хөдөлмөрийн чадваргүй болсон үедээ орлогоор хангагдах,
нийгмийн хамгаалалд хамрагдах боломжийг бүрдүүлдэг. Орлогын татвар бол
хувь хүний татварын төлөвлөлтийн хамгийн гол хүчин зүйл байдаг. Хувь хүний
орлогын албан татварыг ажил олгогч нь албан хаагчдын цалин, түүнтэй адилтгах
хөдөлмөрийн хөлснөөс суутган авч, харъяа дүүргийн татварын байгууллагад
төлөх замаар улсын төсөвт төвлөрүүлдэг. Хэрэв хувь хүн хувиараа өөрийн
бизнесийг эрхэлдэг бол татвараа өөрөө тодорхойлж, төлөх үүрэгтэй.
     Монгол улсын гол татварууд нь аж ахуйн нэгжийн орлогын албан татвар,
гаалийн албан татвар, нэмэгдсэн өртгийн албан татвар, онцгой албан татвар,
ашигт малтмалын нөөц ашигласны төлбөр, ашигт малтмалын хайгуулын болон
ашиглалтын тусгай зөвшөөрлийн төлбөр, газрын тосны нөөц ашигласны төлбөр,
газрын тос, уламжлалт бус газрын тосны хайгуулын болон ашиглалтын тусгай
зөвшөөрлийн төлбөр, хувь хүний орлогын албан татвар, үл хөдлөх эд хөрөнгийн
албан татвар зэргээс бүрдддэг.
     Даатгалын тогтолцоо: Монгол улсын санхүүгийн зах зээлийн салшгүй
нэг хэсэг болсон даатгалын салбарын үүсэл хөгжил 1934 оноос эхэлж даатгалын
албыг “Улсыг аюулаас хамгаалах газар” нэртэйгээр Сангийн Яамны бүтцийн нэгж
болгон байгуулсанаар эхэлсэн байна. Тус газар нь тухайн үед Монголд ажиллаж
байсан Зөвлөлт Холбоот Улсын “Улсын даатгал” (Госстрах)-ын төлөөлөгчийн
газраас шилжүүлсэн мөнгөн хөрөнгө, эд хогшилд суурилж үйл ажиллагаагаа

                                      239
                         Монголын түүх, соёл, ёс заншил

эхэлсэн байна. 1935 оноос давхар даатгалын үйл ажиллагаа буюу аж ахуйн нэгж
албан байгууллагын даатгалын үйлчилгээг эхлүүлжээ. Тус алба нь үйлдвэр,
албан газар, ард иргэдийн хөрөнгийг “галын болон бусад аюул эрсдэл”-ээс
хамгаалж, тэдгээрт учирсан гарз, хохирлыг нөхөн төлж хохиролгүй болгох ажлыг
эрхэлж Улсын даатгах газар (1962) болоод яваандаа “аюулгүйн” даатгал гэгдэж,
нийгмийн даатгалаас ялгагдах болсон байна. Тус албаны анхны даатгуулагч нь
халуун усны газар, хэвлэх үйлдвэр, аж үйлдвэрийн комбинат, бөмбөгөр театр,
улсын цирк, өндөр хоршоо, улсын худалдааны газар зэрэг тухайн үедээ хамгийн
томд орж байсан үйлдвэр, албан газрууд байв.
    Даатгалын байгууллага нь даатгалын салбарын анхны бүтээгдэхүүнүүдийг
ард иргэд, байгууллагуудад хүргэж, заавал даатгалын хэлбэрүүдийг бий болгосон
бөгөөд ажилчин, албан хаагчийн (1943) болон иргэний (1946), зорчигчдын
(1953) амь насны даатгал, хашаа байшингийн (1944) даатгал, эрүүл мэндийн
(1946) даатгал, тариалангийн (1961), малын (1963) даатгалуудыг санаачлан
хэрэгжүүлжээ. 1960-аад оноос эхлэн “Монгол даатгал” нэртэйгээр олон улсын
давхар даатгалын зах зээл дээр идэвхитэй оролцож эхэлсэнээр олон улсад
Монголын даатгалын салбарыг анхлан таниулсан түүхтэй. Улмаар 1990 онд
бие даасан “Монгол Даатгал” компани байгуулагдаж үйл ажиллагаа нь өргөжин
шинэчлэгдсэнээр орчин үеийн даатгалын тогтолцоог бүрэлдүүлэн тогтоожээ.
    1997 онд “Даатгалын тухай” Монгол улсын анхны хуулийг батлан гаргасан
бөгөөд арилжааны даатгалын зах зээлийг олон улсын стандартад нийцүүлэн
хөгжүүлэх хууль эрх зүйн орчныг бүрдүүлж, санхүүгийн зах зээлд өөрийн гэсэн
байр суурийг нэмэгдүүлж шинэ түвшинд үйл ажиллагаагаа эрхлэн явуулах таатай
нөхцлийг бүрдүүлсэн юм. Эдүгээ Монголын даатгалын зах зээл дээр 17 компани,
даатгалын мэргэжлийн оролцогчийн үйл ажиллагаа явуулж байгаа зуучлагч 24
компани, даатгалын хохирол үнэлэгч 17 компани үйл ажиллагаа явуулж арилжааны
даатгал нь зах зээлийн өнөөгийн нөхцөлд Монгол улсын нийгэм, эдийн засгийн
хөгжилд өөрийн гэсэн хувь нэмрээ оруулж буй санхүүгийн салбарын бие даасан
нэгж болон хөгжжээ. Дэлхийн хамтын нийгэмлэг болон олон улсын санхүүгийн
байгууллагуудаас Монгол улсад даатгалын салбарыг хөгжүүлэхийг дэмжиж
аливаа аюул, осол, гамшгийн үед төрд ирэх санхүүгийн ачааллыг буруулах,
гамшиг, ослын үед ард иргэд, байгууллагуудад учирч болзошгүй санхүүгийн
хүндрэлийг хөнгөвчлөхөд даатгалын салбарыг өргөнөөр ашиглахыг дэмжсэнээр
“Малын индексжүүлсэн даатгал”, “Жолоочийн хариуцлагын даатгал” зэргийг
шинээр баталж мөрдүүлснээр даатгалын зах зээлийн цар хүрээ, түүний улс орны
нийгэм эдийн засагт оруулах хувь нэмэр дээшилж байна.




                                     240
                         Монголын түүх, соёл, ёс заншил

                   5.6. ЗАМ, ТЭЭВРИЙН ТОГТОЛЦОО

    Зам: Монголчуудын уламжлалт нийгэмд одоогийн замын сүлжээ шиг
тогтолцоо бүрэлдэн бий болж хараахан чадаагүй байсан юм. Орон нутгийн иргэд,
малчид, зам ахуйгаа сайжруулах, тээвэрт хүн, малын хөдөлмөрийг хөнгөвчлөх
талаар зүй ёсны санаачилга гаргаж, гол мөрний гарамд модон ховоо угсарч
гаталгаа хийх, өндөр уул даваа давахдаа хүн нэг бүр замд тохиолдсон чулууг
түүж оройд нь овоо босгох, шавар, намагтай газарт мод дэвсэж тэгшлэх зэрэг
ажлыг хийдэг сайхан заншилтай болсны ул мөр одоо хүртэл үлдэж үйлчилсээр
байгаа нь Монгол хүн замыг хичнээн чухалд үзэж хайрлан хамгаалдагийн үлгэр
дууриал болсон юм. Үүнээс гадна манай орны замын чиглэлүүдийг анх тавихдаа
жинхэнэ ард түмний санаачилгаар тогтоосон бөгөөд түүнийг одоо хүртэл ихэнх
газруудад өөрчлөлгүй ашиглаж байгаа билээ. Ийнхүү тодорхой чиглэлүүдэд
ердийн хөсгийн хөрсөн замтай болж, бололцооны хирээр гол мөрний гаталгаа
хийх, замын нүсэр бартааг арилгаж байсан боловч өргөн олныг хамарсан ажил
болж чаддаггүй байжээ. Энэ нь нэг талаас мухар сүсгийн шинжтэй зам, гүүр
барьж суваг шуудуу татах нь бүү хэл газар ус хөндөх нь лус савдгийн хорлол
ирнэ гэсэн болгоомжлолоос үүдэлтэй байв.
    Төв Азийн өндөрлөг дэх өргөн уудам нутагт хүн ам цөөн, таруу орших
нүүдэлчдэд холбоо харилцаа тогтоох зайлшгүй шаардлага тулгарчээ. Хүннү
нар уургийн улаа, буухиа элчтэй байсан тухай мэдээ бий. Их Монгол улс
байгуулагдсанаар зам харилцаа, өртөө төрийн дэмжлэгтэй, хамгаалалттай
болсноороо өргөн уудам газар нутагт тэлэн өргөжжээ. Өртөөний сүлжээ бий
болсноор өрнө, дорнын ард түмэн бие биеэ танин мэдэх, соёл шинжлэх ухааны
ололт амжилт харилцан нэвтрэх өргөн боломжийг нээж өгөв. Өртөө нь өргөн
уудам нутагт харьцангуй богино хугацаанд мэдээллийг түгээх боломжийг
нэмэгдүүлсэн байна. Өртөө нь Монголын их хаан болон төрөөс явуулах бодлогыг
хэрэгжүүлэх гол хэрэгсэл болж, алт, мөнгө, хүрэл гэрэгэтэй элч нар өртөөгөөр
яаравчлан давхиж хаадын зарлиг, тушаалыг богино хугацаанд тархааж, албан
хэргийг шийдвэрлэдэг байсан явдал нь төрийн бодлого шийдвэр амьдралд
хурдан хэрэгжих үндэс болж байв.
    1235 онд Өгэдэй хааны өртөөний талаар гаргасан зарлиг нь шинээр өртөө
байгуулах тухай бус, харин Их монгол улсын өртөөг эзлэгдсэн орнуудын зам
харилцаа, төвүүдтэй холбох тухай өгүүлсэн хэрэг юм. Монголын эзэнт гүрэн
хүчирхэгжихийн хэрээр харь орныг баримтлан захирах, гадаад дотоод харилцаа
хөгжин, худалдаа наймаа өргөжин тэлж, нааш цааш бичиг захидал илгээх, хүргэх
гээд элчийн үүрэг ихэссэн тул Өгэдэй хаан 1235 онд өртөөний албыг өргөтгөн
шинэчилж, нийслэл Хархорумаас баруун зүг Цагадайн улсаар дайруулан Батын
Алтан ордоны улс хүртэл, зүүн урагш Бээжинг өнгөртөл олон суурь өртөө

                                     241
                              Монголын түүх, соёл, ёс заншил

байгуулжээ. Юань улсын үед хуурай замын 175 өртөө, усан замын 21 өртөө
байсан нь тус тус салбарлаад хуурай замын 806, усан замын 403 өртөө, 15 нохойт
болон илжгэн өртөө болон өргөжиж нийт эзэнт гүрний газар нутгийг бүхэлд нь
холбож байв.




Зураг 5.55. Европоос Монгол нутагт ирж байсан томоохон элч нарын замын зураглал
Тайлбар: XIII-XIV зууны үеийн маршрут
Эх сурвалж: https://mongoltoli.mn/
     Манж нар монголчуудыг байлдан эзлээд ноёрхлоо бэхжүүлэх, холбоо
харилцаа элч төлөөлөгч, цэрэг, албан бичиг зэргийг шуурхай нэвтрүүлэх
зорилгоор XVIII зууны тэргүүн хагасаас эхлэн олон замын цэрэгжүүлсэн морин
өртөө байгуулсныг “Буухиа өртөө” буюу “Алтай замын цэргийн өртөө” хэмээжээ.
Эхэндээ Халхын нутагт буухиа 120 суурь өртөө байсан бол XIX зууны эцэс
гэхэд өртөөний тоо даруй 2 дахин нэмэгдсэн байна. Богд хаант Монгол улсын
үед Нийслэл Хүрээнээс Улиастай, Хиагт, мөн Улиастай, Ховдын хооронд өртөө
байгуулжээ. 1921 оны хувьсгал ялсны дараа “Өртөөний дүрэм”-ийг шинэчлэн
тогтоожээ. 1949 онд ардын аж ахуйтныг морин өртөөний албанаас чөлөөлж,
1960 онд өртөөг татан буулгажээ.
                                                    ХХ зууны эхэн үе хүртэл
                                                    Монгол орны зам харилцаа улс
                                                    орны амьдралын хэвшил нийт
                                                    хэмжээ, түвшинтэй тохирч
                                                    туйлын    бүдүүлэг   энгийн
                                                    хэлбэртэй байлаа. Монгол
                                                    орныг хөндлөн гулд гарсан
                                                    жингийн их зам болон
Зураг 5.56. Энгийн шороон зам                       дотоодын арилжаа худалдааны
Тайлбар: Монгол орны замын үндсэн хэсгийг бүрдүүлнэ ач холбогдол бүхий олон зам
Эх сурвалж: https://1000mashin.mn/
                                                    харгуй байсан боловч засвар,

                                           242
                          Монголын түүх, соёл, ёс заншил

арчилгаа төдийлөн хийгддэггүй, тэмээн цуваа, шар тэрэгтэй аянчин, жинчний
нааш цааш зорчдог ердийн улаан зам байлаа. Орос орныг Хятад улстай Монголоор
дамжуулан холбож байсан Хиагт-Хүрээ-Хаалганы 1500 орчим км урт зам нь
худалдааны гол чухал зам байсан боловч зөвхөн Хиагт-Хүрээний хоорондох
замд хааяа хүний гар хүрч засагдсан төдий хөдөөгийн хөрсөн зам байлаа. Гол
мөрнүүдэд тавьсан гүүр бараг байгаагүйгээс ус үерлэсэн үед жин хөсөг саатаж
заримдаа хэдэн долоо хоногоор ч хүлээх хэрэг гардаг байжээ. 1914 он гэхэд
Монгол нутагт европ зүгийн механикжсан тээврийн хэрэгсэл үзэгдэх болж 1918
оны үеэс Их хүрээ-Хаалганы гол замаар авто машины байнгын харилцаа буй
болсон байна. Энэ зам бол Хиагтаар дамжин өнгөрөх Орос Европын цай
худалдаалах жин тээврийн гол замын үндсэн хэсэг болж байжээ. Энэ үеэс эхлэн
Монгол орны зарим томоохон гол мөрнүүдэд сал онгоц, гүүр барьж, гол мөрөн
гатлах ажлыг голдуу Оросын худалдаа үйлдвэрийн эздээс эрхлэн явуулжээ. 1919
оны үед Монгол оронд модон гүүр 10 байсны 8 нь Их хүрээний орчимд Туул,
Сэлбэ голууд дээр байсан бөгөөд хөдөөд гэвэл Улиастай хотын дэргэд Чигэстэйн
голд хятад хүмүүс барьсан Амбаны улаан гүүр гэж нэрлэдэг нэг гүүр, нөгөө нь
Хархорины баруунтай Орхон голд монгол хүмүүс өөрсдийн хүчээр бадар барьж
хөрөнгө цуглуулж барьсан гүүр байжээ.
    1921 оны хувьсгалаас хойш улс
орноо батлан хамгаалах, эдийн
засгийг хөгжүүлэхэд орчин үеийн
авто тээвэр, зам, барилгын аж ахуйг
шинээр зохион байгуулах талаар
Засгийн газраас багагүй арга хэмжээ
авч эхэлсэн бөгөөд зам харилцааны
ажлыг аж ахуйн явдлын яамны
мэдэлд хариуцуулжээ. 1922 онд
                                       Зураг 5.57. Яармагийн модон гүүр
Нийслэл хүрээний зүүн ба баруун Тайлбар: 1930-аад он
урд талын Туул голын модон Эх сурвалж: https://news.mn/
гүүрүүдийг засварлаж, 1925 онд Монгол улсын тээврийн анхны байгууллага
болох Монгол тээх нэвтрүүлэх газар байгуулагдсанаар Улаанбаатар-Алтанбулаг
болон Өндөрхаан хүртэл өртөө шуудангийн албыг анх удаа автомашинаар
залгуулж эхэлсний гадна тус улсын гадаадтай нэвтрэлцэх худалдааны чанартай
экспорт, импортын холбогдолтой гол ачаа барааг тээвэрлэх болсон нь замыг зас ч
сайжруулах зайлшгүй шаардлагыг бий болгосон юм. Тэр үедээ алсын тээвэр
гэвэл Улаанбаатар-Чуулалт хаалганы хооронд бараа таваар түүхий эдийг
тээвэрлэх явдал байсан бөгөөд энэ чиглэлд автомашины гол зам нэгэнт нээгдээгүй
учир ихэнх тохиолдолд жолооч нар хуучин өртөө жингийн замыг баримжаалан
аль аятай боломжтой замыг дагаж замнадаг байжээ.

                                      243
                              Монголын түүх, соёл, ёс заншил




Зураг 5.58. Монгол улсын авто замын сүлжээ
Тайлбар: Баталгаат замын байдал
Эх сурвалж: Замын хөдөлгөөний аюулгүй байдлын цагаан ном. УБ., 2019.

     Тээвэр: Тээврийн салбар нь өргөн уудам нутагтай, хүн ам харьцангуй сийрэг
суурьшилтай манай улсын хувьд эдийн засагт чухал ач холбогдолтой салбарын
нэг юм. Манай улсад авто, төмөр зам, агаар, усан замын үндсэн 4 төрлийн
тээврийн дэд салбарууд үйл ажиллагаа явуулж байна.
                                             Авто тээвэр: Засгийн газраас
                                             шийдвэр гаргасны дагуу Цэргийн
                                             яамны дэргэд 10 гаруй авто
                                             машинтай анхны авто гарааш 1923
                                             онд байгуулагдаж тээвэр хийх
                                             болсноор үндэсний тээврийн
                                             байгууллагын суурь тавигджээ.
                                             Монгол Улс 1925 оноос ачаа тээж
Зураг 5.59. Монгол трансын төв байр
Тайлбар: 1930-аад он                         эхэлснээр ачаа тээврийн анхны
Эх сурвалж: https://mongoltoli.mn/           баримт бичгийг бий болгож
тээвэрлэсэн ачааны нэр, хэмжээ, тээврийн зайг бүртгэн тодорхойлох болсон
байна. Монгол Улсад орчин үеийн тээврийн салбаруудаас хамгийн анх үүсэж
хөгжсөн нь авто тээвэр юм. Улаанбаатар хотоос Хэнтий аймаг хоорондох морин
өртөөг 1924 онд татан буулгаж, ЗХУ-ын тусламжтайгаар 6 машинтай шуудан
буудлыг байгуулж, улмаар 1925 онд 12 автомашинтай “Монгол тээх нэвтрүүлэх”
газар болгон өргөтгөж, Улаанбаатар, Алтанбулагийн хооронд бараа таваар,
зорчигч тээвэрлэх болсон байна. “Монгол тээх нэвтрүүлэх” газрыг 1929 онд
өргөтгөн “Монголтранс” гэдэг авто тээврийн аж ахуйг байгуулжээ. Тээврийн
Яамыг 1940 онд байгуулж, авто тээврийн аж ахуйг удирдан зохион байгуулах

                                          244
                           Монголын түүх, соёл, ёс заншил

ажлыг төвлөрүүлж, авто машины ашиглалтыг сайжруулж, бүтээлийг нь
нэмэдүүлэх, авто тээврийг төлөвлөгөөтэй удирдаж, бүртгэл тооцоог сайжруулах
арга хэмжээ авч байжээ. Авто машин ашиглалтын нэгдсэн тайлангийн маягтыг
Тээврийн яамнаас 1942 онд боловсруулан авто баазуудад мөрдүүлсэн байна.
1990-ээд оныг хүртэл улс ардын аж ахуйн хүрээн дэх таван жилийн төлөвлөгөөний
дагуу авто тээврийн салбар ч өрнөн хөгжсөөр байлаа.
    1990 оноос хойшхи зах зээлийн шилжилтийн он жилүүдэд манай улсын
эдийн засаг өөрийн орны бодит боломжийн хэрээр ажиллах болсноор импортын
үйлдвэрлэл, техникийн зориулалттай ачааны хэмжээ багасч, эх орны үйлдвэр,
хөдөө аж ахуйн бүтээгдэхүүн, түүхий эдийн үйлдвэрлэл, нийлүүлэлт буурснаас
тээврийн салбарын ажил, үйлчилгээний хэмжээ буурч, ялангуяа автозамын ачаа
тээвэрлэлт хэд дахин багасаж, 1998 оноос эргэн өсөх хандлага гарсан байна.
    Нийтийн тээврийн хувьд 1929 онд
Монгол трансын дэргэд ачааны 3
автомашиныг тоноглож “Улаанбаатар-
Амгаланбаатар” чиглэлд хүн тээвэрлэж
эхэлснээр хотын зорчигч тээврийн
үндэс тавигджээ. Энэ үеэс зорчигч
тээврийн үйлчилгээнд ажиллах хөдлөх
бүрэлдэхүүнийг     зорчигч    урсгалд
тохируулан       сонгох,     тээврийн
хэрэгслийн               хөдөлгөөнийг Зураг 5.60. Улаанбаатар-Амгаланбаатар өртөө
диспетчерийн удирдлагаар хангах, Тайлбар: Автобусны анхны өртөө
нийтийн тээврийн үйлчилгээнд бие Эх сурвалж: https://ikon.mn/
даасан хяналт шалгалтын албыг бий болгох, зорчигч урсгалын иж бүрэн судалгаа
хийх, үнэ тариф, цалин хөлсний системийг боловсронгуй болгох, жолооч
кондуктор, техникийн ажилтан, ажилчдыг тусгай курс сургуулиар бэлтгэх замаар
нийтийн зорчигч тээврийн үйлчилгээний нэгдсэн систем бүрэлдэн тогтсон билээ.
    Нийслэлийн авто аж ахуйнуудын үйл ажиллагааг нэгтгэн зохицуулж,
төрөлжүүлэн төвлөрүүлэх зайлшгүй шаардлагын үүднээс 1969 онд Улаанбаатар
Хотын Тээврийг Удирдах газар байгуулагдаж, харьяанд нь автобус, такси,
мэргэжилтэнд үйлчлэх авто бааз, тээвэр түлш хангамжийн нэгдсэн болон
хот нийгэм хангамжийн авто баазуудыг шилжүүлэн нэгтгэж, нийслэлийн
байгууллага, иргэдийн хэрэгцээнд зориулж ачаа, ахуйн тээврийн үйлчилгээ,
ус хүнсний ногооны зэрэг тээвэрлэлтийн төрөлжсөн үйлчилгээний авто аж
ахуйнуудыг байгуулж ажиллуулсан байна. 1987 онд хотын тээврийн системд
троллейбусны тээврийн үйлчилгээ шинээр бий болсон юм.
    Тээврийн салбар зах зээлийн эдийн засгийн харилцаанд шилжсэнээр
нийслэлийн төвлөрсөн тээврийн зонхилох хэсэг нь хувьчлагдаж төрийн өмчит

                                       245
                           Монголын түүх, соёл, ёс заншил

болон хувийн компаниуд нийтийн зорчигч тээврийн үйлчилгээг гүйцэтгэж
байна. Нийслэлийн тээврийн газраас зорчих үнэ тариф, хөлс төлөлтийн
одоогийн тогтолцоог өөрчлөх, багтаамж ихтэй шинэ төрлийн нийтийн тээврийн
үйлчилгээг нэвтрүүлэх, автобусны паркийг шинэчлэх, нийтийн тээврийн
төлөвлөлтийг оновчтой болгох, шинэ техник технологи нэвтрүүлэх бодлого
баримтлан ажиллаж нийтийн тээврийн үйлчилгээний тээврийн хэрэгслийн
бүртгэл, хяналт, удирдлагын болон цахим төлбөрийн систем нэвтрүүлэх ажлыг
шийдвэрлэжээ.
                                                Төмөр замын тээвэр: Манай улсад
                                                1930-аад оны сүүлийн хагаст улсын
                                                эдийн засагт гарсан томоохон
                                                өөрчлөлтүүд, ялангуяа 1934 онд
                                                Улаанбаатар хотод Аж үйлдвэрийн
                                                комбинат, төв цахилгаан станц зэрэг
                                                том       үйлдвэрийн        газрууд
                                                байгуулагдсанаас хойш дотоодын
Зураг 5.61. Анхны уурын галт тэрэг Улаанбаатарт төмөр зам тавих онц шаардлагатай
ирж байгаа нь                                   болжээ. 1938 онд анх Улаанбаатар-
Тайлбар: 1938 он
                                                Налайхын хооронд 43 км төмөр зам
Эх сурвалж: http://www.mtz.mn/
                                                тавьснаар нүүрс тээвэрлэж байсан
олон тооны автомашиныг чөлөөлж улс ардын аж ахуй, батлан хамгаалахын
хэрэгцээнд шилжүүлэх бололцоо гарчээ. ЗХУ-ын төмөр замын нэг жилийн курст
1938 онд 50 хүн, 1939 онд 63 хүнийг явуулан сургаж бэлтгэсэн бөгөөд 1939 онд
Соловьевск-Баянтүмэнгийн хооронд 237 км урт анхны өргөн төмөр замыг
зөвлөлтийн цэргийн барилгачид барьж ашиглалтанд оруулжээ. Улмаар Наушкаас
Улаанбаатар хүртэлх 400 км өргөн төмөр замыг 1949 онд хүлээн авчээ. 1955 онд
Улаанбаатараас Замын Үүд хүртэл 700 гаруй км урт төмөр замыг барьснаар
умард хилээс өмнөд хил хүртэл 1115 км өргөн төмөр замтай болж, замын туршид
508 гүүр, 35 өртөө зөрлөг, 5 депо, Улаанбаатарт төв буудал барьснаас гадна, орон
сууцны хороолол, эмнэлэг, сургууль, гуанз, дэлгүүр, клуб бүхий олон тосгон
суурин бий болсон. 1958 онд Хонхор Налайхын 13,5 км, Төв цахилгаан комбинат,
Мах комбинатын 5,9 км салаа зам ашиглалтанд орсон бол 1963 онд Дархан
Шарын голын 63 км төмөр зам, 1973 онд Салхит-Эрдэнэтийн зэс молибдений
уурхай хүртэл 200 шахам км шинэ төмөр замыг барьж байгуулсанаар Монгол
улсад төмөр замын сүлжээ бүрэлдэн тогтжээ.




                                       246
                         Монголын түүх, соёл, ёс заншил

    Усан замын тээвэр: 1923-1925
онуудад Сэлэнгэ, Орхон, Ерөө
голуудад     ЗХУ-аас      санаачлан
хайгуулын онгоц, завь олон зуун км
явуулан судалгаа хийжээ. Улмаар
хоёр улсын засгийн газрын хооронд
Сэлэнгэ мөрнийг усан замын тээвэрт
ашиглах 10 жилийн хугацаатай
хэлэлцээр байгуулагдан 1926 оноос
                                      Зураг 5.62. Сүхбаатар хөлөг онгоц
үйл ажиллагаагаа эхэлжээ. 1930 онд Тайлбар: Эдүгээ усан аяллын зориулалтаар
засгийн газраас ЗХУ-д хүсэлт ашиглаж байгаа нь
тавьсаны дагуу Хөвсгөл нуурт усан Эх сурвалж: https://ikon.mn/
замын      газрыг      байгуулахаар
тохиролцсоны дагуу 1931 онд Эрхүүгийн усан замын газраас “Монгол улсын 10
жилийн ой” гэдэг нэртэй 100 морины хүчин чадалтай 100 тн ачааны даацтай
дизель хөдөлгүүртэй усан онгоц үйлдвэрлэж ашиглалтанд оруулсан байна. 1932-
1934 онуудад “Сүхбаатар” нэртэй шинэ хөлөг онгоцыг 2 чиргүүлийн хамт Туртын
Төвөд угсран ашиглалтанд оруулжээ. Энэ үеэс усан онгоцны нарийн мэргэжилд
зөвлөлтийн хүмүүсийг дагалдуулан үндэсний боловсон хүчнийг бэлтгэх ажил
эхэлсэн бөгөөд Хөвсгөл нуурын усан замын тээвэр өргөжсөнөөр ойр хавийн
аймгуудын экспорт, импортын ачааг Хатгалын боомтоор дамжуулан тээвэрлэхэд
чухал ач холбогдолтой болжээ. Хөвсгөлийн усан зам нь 127 км урт бөгөөд жил
бүрийн 6-11 сард тээвэр хийж, өвөл морин чаргаар мөсөн тээвэр хийдэг байв.
Усан замын тээврээр 1980-аад оны сүүл хүртэл ЗХУ-аас импортолж буй өргөн
хэрэглээний бараа, шатах тослох материал бусад ачааг 1 чирэгч усан онгоц, 3
чиргүүл онгоцоор Хөвсгөл нуураар Ханх, Хатгал боомтын хооронд тээвэрлэж
байв. Улс орон зах зээлийн эдийн засгийн харилцаанд шилжсэн 1990-ээд оноос
хойш, ОХУ-аас импортлох барааны ачаа эргэлт үгүй болсон, мөн байгаль орчны
асуудлаас болж усан замын тээвэр 2003 оныг хүртэл зогсонги байдалд орсон юм.
Өнөөгийн байдлаар усан замын тээврийн үйлчилгээг хувийн хэвшлийн иргэн,
аж ахуйн нэгжүүд эрхэлж, ихэвчлэн аялал жуулчлал, зарим үед эрдэм шинжилгээ
судалгааны зориулалтаар бага оврын 80 гаруй усан онгоц, завиудыг Хөвсгөл
нуурт ашиглаж амрагч, жуулчид, судлаачдыг тээвэрлэж байна.
    Агаарын тээвэр: 1925 онд “Ю-33” маркийн тээврийн гурван нисэх онгоцыг
Улаан-Үүдээс Улаанбаатарт нисгэн ирүүлж, Баянтүмэнгээр дамжин зүүн хязгаар
хүртэл ниссэнээр Монголын анхны агаарын замыг нээжээ. 1927 онд нисэхийн
сургуулийг нисгэгч, хянагч, моторчны гурван ангитайгаар байгуулснаас гадна
1930 оноос ЗХУ-ын нисэхийн дунд сургуульд хүмүүс явуулан сургажээ. 1935
онд “У-2” онгоцноос анх удаа шүхрээр бууж байсан бөгөөд агаарын тээвэр нь

                                     247
                          Монголын түүх, соёл, ёс заншил

                                           эхэн үедээ цэргийн нисэх хүчний
                                           зориулалтаар    ашиглагдаж     байв.
                                           Цэргийн нисэх хүчин эх орноо батлан
                                           хамгаалах       үндсэн        үүргээ
                                           биелүүлэхийн     зэрэгцээ   иргэний
                                           зориулалтаар      шуудан     хүргэх,
                                           эмнэлгийн яаралтай тусламж үзүүлэх,
                                           онц чухал албаны хүмүүсийг хүргэх,
                                           байгалийн     гамшигтай      тэмцэх,
Зураг 5.63. 1940-өөд оны үеийн анхны нисэх агаарын    спортыг     хөгжүүлэхтэй
буудал “Добро”                             холбогдсон нислэгийг хийсээр иржээ.
Тайлбар: Одоо иргэний нисэхийн музей           Дэлхийн II дайны дараа улс
Эх сурвалж: http://www.airport.gov.mn/
                                           орны амьдралыг дайны үеийн
байдлаас энх тайван цагт шилжүүлэх, эдийн засгаа хөгжүүлэх, ард түмнийхээ
аж амьдралыг дээшлүүлэх талаар нийгэм, эдийн засаг руу чиглэсэн ажлуудын
нэг хэсэг нь агаарын тээврийг хөгжүүлэхэд чиглэгдэж иргэний нисэх онгоцны
ангийг байгуулсан бөгөөд 1956 онд Монголын агаарын тээврийг байгуулах,
бэхжүүлэх асуудлаар БНМАУ ба ЗСБНХУ-ын Засгийн газар хооронд хэлэлцээр
хийжээ. Ингээд ЗХУ-ын Аэрофлот, Монголын агаарын харилцааны газрын
хооронд олон улсын агаарын тээврийн шугамаар зорчигчид, ачаа тээш, шуудан
тээвэрлэх журам, нөхцлүүд, харилцан хүлээх үүрэг, хариуцлага, үзүүлэх
тусламж, хамтын ажиллагааны болон үйлчилгээний үнэ, тооцоо хийх зарчмыг
тодорхойлж Улаанбаатар Москвагийн агаарын шугам нээх, БНМАУ-ын нутагт
ЗХУ-ын хүч хөрөнгөөр байгуулагдсан Буянт-Ухаа, Сайншандын нисэх онгоцны
буудлыг Монголын талд үнэ төлбөргүй шилжүүлэн өгчээ. Тэр үед долоо хоногт
4-6 удаа, Улаанбаатараас аймгуудын төв рүү, аймгийн төвөөс сумын төв рүү 2-3
удаа нислэг үйлдэж байсан ба 1966-1970 онд боловсон хүчний өндөр мэргэшсэн
нөөцтэй, онгоцны парк хоёр дахин нэмэгджээ.
     1987 оноос ЗХУ-аас Ту-154 онгоц түрээслэн авч олон улсад нислэг үйлдэж
эхэлсэн бөгөөд Оросын Москва, Эрхүү, Хятадын Бээжин хотод төлөөлөгчийн
газраа нээлээ. 1992 оноос Бойнг 727-800 онгоцыг олон улсын нислэгт ашиглаж
байсан бол Аэробус 310-300 онгоцыг 1998 оноос үйл ажиллагаандаа ашиглаж
эхэлсэн юм. Ийнхүү ихээхэн хүчин чадалтай онгоцуудыг түрээслэн авч байгаа
нь олон улсын нислэгийн давтамжийг нэмэгдүүлэх, замдаа буулгүйгээр Европ,
Азийн бүх хотуудад, Америкийн ихэнх чухал зах зээлд хүрэх боломжтой
болгожээ.




                                      248
                      Монголын түүх, соёл, ёс заншил

                 БҮЛГИЙН ТУЛГУУР ОЙЛГОЛТУУД

•    Адуу                                 •   Төлбөр
•    Аж үйлдвэр                           •   Тэмээ
•    Ан гөрөө                             •   Тээвэр
•    Банк                                 •   Үр тарианы тариалалт
•    Газар тариалан                       •   Үхэр
•    Гөрөөлөхүй                           •   Хонь
•    Даатгал                              •   Хөнгөн үйлдвэр
•    Жимс жимсгэнэ                        •   Худалдаа
•    Загасчлахуй                          •   Хүнд үйлдвэр
•    Зам                                  •   Хүнсний ногоо
•    Мал аж ахуй                          •   Хүнсний үйлдвэр
•    Мөнгөн тэмдэгт                       •   Шувуучлахуй
•    Санхүүгийн тогтолцоо                 •   Ямаа
•    Татвар


                ДЭЛГЭРҮҮЛЖ УНШИХ НОМ ЗОХИОЛ

1.   Мандахзориг О. Монгол улсын тээврийн салбар. УБ., 2017
2.   Оюунцэцэг Д. Санхүүгийн үндэс. УБ., 2010
3.   Пэрлээ Х. Монгол түмний гарлыг тамгаар хайн судлах нь. УБ., 1975
4.   Хөхөө Д., Гүндэгмаа Д. Малын хишиг: арьс шир. УБ., 2016
5.   Цэнд-Аюуш Ц, Гүндэгмаа Д, Анхцэцэг Б. Малын хишиг: хонины ноос,
     сарлагийн хөөвөр. УБ., 2016.
6.   Цэрэнханд Г, Лонжид Д. Монгол ёс заншил, зан үйлийн товчоон. УБ.,
     2009
7.   Энх-Амгалан Р., Өлзийханд Н. Аж үйлдвэрийн салбар. УБ., 2018
8.   Эрдэнэбаяр М. Ногоон ном. УБ., 2009
9.   Эрдэнэсайхан З., Эрдэнэзул З. Монгол загасчлал. УБ., 2017




                                  249
                             Монголын түүх, соёл, ёс заншил

                                    Зургадугаар бүлэг.

                     МОНГОЛЧУУДЫН ЭДИЙН СОЁЛ

                                 6.1. ОРОН СУУЦ

     Монгол нутагт амьдарч байсан эртний хүмүүс хадны агуй, хонгил болон
нүхэн сууцыг ашиглах болсноор оромж, сууцны эхлэл тавигдсан гэж үздэг.
Байгалийн үзэгдэл, уур амьсгал, араатан амьтны довтолгоо зэргээс өөрийгөө
хамгаалахын тулд уулархаг газраар амьдарч байсан эртний хүмүүс хад цохионы
нөмөр, агуйд орогнодог байхад тал хээр, гол мөрний сав дагасан хүмүүс нь гуу
жалга, хонхорт сүргээрээ амьдардаг байжээ.
                                                 Эртний хүмүүс байгалийн агуйг
                                                 хэдэн зуун мянган жилийн өмнөөс
                                                 эзэгнэж, одоогоос 6 мянган жилийн
                                                 тэртээх үеийг хүртэл агуйд
                                                 амьдарсаар         ирсэн.        Эртний
                                                 хүмүүсийн хэрэгцээнд ашиглагдаж
Зураг 6.1. Агуйн болон нүхэн оромж               ирсэн агуйг хөгжлөөр нь а/ агуйг
Тайлбар: Хүн төрөлхтөний анхны сууцны хэлбэр
                                                 байгалийн үүсгэсэн янзаар нь
Эх сурвалж: http://batsaikhan.mn/
                                                 ашиглан хэрэглэж байсан үе, б/
агуйнхаа цоорхой, онгорхойг шавар шороо, өвс ургамлаар бөглөх зэргээр засаж
янзалдаг болсон үе, в/ агуйн амсрыг хавтгай чулуугаар таглах, шороо
дагтаршуулан шал болгох, агуйн доторх нимгэн хад чулууг хэвтэх, суух зэрэгт
ашигладаг болсон үе, г/ галыг хэрэглэх болсноор агуйн гүнийг эзэмшиж, өвлийн
сууцанд ашиглах болсон үе хэмээн үечлэн үздэг.
     Эрүкэ: Агуйг өвлийн
сууцанд ашиглах болсноор
зун, хавар намрын цагт
орогнох       оромж,        сууцны
хэрэгцээ, шаардлага бий
болсон байна. Энэ нь малтмал Зураг 6.2. Эрүкэний зураглал
                                   Тайлбар: Түүхэн олдворт тулгуурлан сэргээсэн дүрслэл
газар сууц эрүкэ, мөн гишүү, Эх сурвалж: http://batsaikhan.mn/
шургааг, мөчрөөр барьдаг урц
байлаа. 40 орчим мянган жилийн тэртээгээс эрүкэ болон урц үүссэн ч бүр хожим
хойно Хүннү нарын үед ч хэрэглэж байсан талаар хятадын түүхч Сыма Цян
тэмдэглэжээ.
     Урц: Гадаад төрх байдлаар нь бөмбөгөр навтгар хэлбэртэйг нь овоохой,
өндөр шовгор хэлбэртэйг нь шовоохой гэж нэрлэдэг байжээ. Бөмбөгөр хэлбэртэй


                                          250
                          Монголын түүх, соёл, ёс заншил

                                         урц овоохойг хожим хэрэглэхээ больж,
                                         шовгор хэлбэртэй урц буюу шовоохойг
                                         өргөн хэрэглэх болжээ. Урцны эх
                                         биенд 35 ширхэг шургааг ордог.
                                         Түүний 5 нь бусдаасаа бүдүүн,
                                         уртаараа 3.5 метр. Энэ 5 нь эх биений
Зураг 6.3. Урцны зураглал.               гол хэсгийг үүсгэдэг. Бусад нь
Тайлбар: Орон сууцны түүхэн хэлбэр       нарийвтар, уртаараа 2.5 метр байжээ.
Эх сурвалж: http://batsaikhan.mn/
                                         Урцны олон хэлбэр, хийц, бүтэц,
зохион байгуулалт зэргийн хамгийн ашигтай хэлбэрүүд нь дараа дараагийн
орон сууцны хувьсал өөрчлөлтөд нөлөөлж, хана, туурга, унь, тооно үүсэх
нөхцлийг бүрдүүлсэн байна.
     Тэрэгт сууц: Ханат гэр үүсэхээс өмнөх орон
сууцны нэг хэлбэр бол тэрэгт сууц бөгөөд малчин
овог, аймгуудын нүүдэл суудлын хэрэгцээгээр
үүсгэсэн гэж үздэг. Хожим Монгол орноор аялсан
Марко Поло, Плано Карпини, Вильгельм Рубрук
нар хулс, зэгс, бургас болон засаж янзалсан нарийн
савааны уян хатан чанарыг ашиглан хэрж, сүлжиж
хийсэн бүхээгийг тэргэн дээр тавьдаг байсан тухай
тэмдэглэлдээ дурдсан байдаг.
     Ханат гэр: Монгол нутагт хүрэл зэвсгийн
үеэс гэр хэрэглэж байсан дүрслэл хадны зурагт
хадгалагдан үлдсэн бөгөөд Говь-Алтай аймгийн
                                                     Зураг 6.4. Тэрэгт сууц
Цагаан гол, Өмнөговь аймгийн Гурвансайхан, Тайлбар: Сэргээсэн зураглал
Өвөрхангай аймгийн Богд сумын Тэвш уул, Эх сурвалж: http://batsaikhan.mn/
Архангай аймгийн Чулуут сумын нутгаас олддог. Харин эсгий гэрийн
тухай анхны мэдээ Хүннүгийн үед холбогддог нь нүүдэлчдийн амьдралын
хэв маяг, үйлдвэрлэх хүчний хөгжил, ахуй амьдралд гарсан өөрчлөлттөй
салшгүй холбоотой. Сяньби, муюн, тоба нарын үед ч хүннү нарынхтай
төсөөтэй модон хана, унь, эсгий бүрээстэй, тооно, үүд хаалга бүхий
бөмбөгөр хэлбэртэй гэрт амьдарч, бас их бага хэмжээний гэр тэрэгтэй байж,
түүндээ шар хөллөдөг байжээ.
     Монголчуудаас гадна Түрэгүүд эсгий гэрийг хэрэглэдэг. Түрэг угсаатны
гэрийн хана өндөр, унь нь уг хэсгээрээ матигар байдаг учир Монгол гэрээс
багтаамж ихтэй, гаднаас нь харахад том харагддаг. XIX зууны эцэст дэлхийн 100
гаруй ястан ханат гэрийг хэрэглэж байсан бол эдүгээ ч олон ястан гэрийг ямар
нэгэн байдлаар хэрэглэсээр байгаа юм. Монгол гэр нь өнөөг хүртэл түгээмэл
хэрэглэгдсээр байгаа бөгөөд 2013 онд “Монгол гэрийн уламжлалт урлал, зан

                                      251
                         Монголын түүх, соёл, ёс заншил

үйл” нь НҮБ-ийн Боловсрол, соёл, Шинжлэх ухааны байгууллагын соёлын биет
бус өвийн жагсаалтанд бүртгэгджээ.
    Хүннү нарын гэрийг эртний Хятадын
түүхчид “бөмбөгөр хэлбэртэй эсгий сууц”
гэж тайлбарласан байдаг. Улмаар Сяньби,
Ухань, Муюн, Тоба, Жужан нар өөр өөрийн
онцлогт түшиглэн гэрийн хийц, бүтээцийн
хэсэг бүрийг өөрчлөн сайжруулан хэрэглэж
байсан ажээ.
    Монголын дунд үеийн түүхэнд
холбогдох     сурвалжуудад      дурдагдаж
байгаа гэрүүдийг ахуй амьдралын онцлогт
түшиглэн байнгын болон түр сууц хэмээн
ангилдаг. XIII зууны үед холбогдох арав
орчим гэрийн төрөл нэр дурдагдсан байдаг
нь ашиглах зориулалт, нийгмийн зэрэг Зураг 6.5. Монгол гэрийн үе шат
дэвээр ялгаран хэрэглэдэг байсны гэрч юм. Тайлбар: Түүхэн хувьслын явц
                                            Эх сурвалж: http://batsaikhan.mn/
Орд гэр, гэрлүг зэрэг нь язгууртан ноёдын
хэрэглэдэг том хэмжээтэй, тансаг чамин чимэглэлтэй байдаг бол энгийн харц
ардын гэрийг товь гэр, цээж гэр, хошлиг гэр гэх зэргээр ялган нэрлэж байжээ.
Энэ үеийн гэрийн нэг онцлог бол өндрөөрөө тоононы цамхаг хүртэл 5 метр,
намхан ханатай, урт уньтай байсан явдал юм. Өндөр гэр нь байгалийн үзэгдэл,
салхины нөлөө, үер, их хэмжээний цас зэргээс шалтгаалж, унь хугарч, эвдрэх
явдал их байжээ.
    XVI зууны үеэс монголчуудын хэрэглэж байсан гэрийг язгууртан ноёдын,
харц ардын, албаны гэр хэмээн ангилж болно. Албаны (хошуу тамгын, чуулганы)
гэрийг улаан халзтай барьж бат-өлзий гэр, арван баяны гэр, даян гэр гэдэг бол
бурхан шүтээн тахисан болон шашны үйл ажиллагаа явуулах гэрийг шаргал
өнгийн торго дурдангаар бүрж буяны гэр, шар бөсийн өргөө гэдэг байжээ.
Ядуусын гэрийг хатгуур гэр, цээж гэр, жовгон, товь гэр зэргээр нэрлэж байсан
ч хэлбэр хийцийн хувьд ялгаа багатай байв. Буддын шашин монгол оронд
дэлгэрсэнтэй холбоотойгоор Энэтхэг, Төвөдийн соёл гэрийн хийц өөрчлөгдөн
боловсронгуй болоход зарим талаар нөлөөлж XVII зууны эхэн үеэс одоогийн
монгол гэрийн хийц бүрэлдэн тогтжээ.
    Гэр нь нүүдэлчин ардын хувьд сонгомол сууц. Гэрийг жилийн дөрвөн
улиралд ашиглах боломжтой, ачиж нүүхэд хөнгөн, барихад хурдан хялбар,
агаарын зөв зохицолдлоготой, харьцангуй дулаан, хямд төсөр байдаг. Хоттой
хонь мал үргэж цочиход гэрт сонсогддог нь малчин ардын амьдралын онцлогт
тохирсон сууц болохыг илтгэдэг.

                                     252
                            Монголын түүх, соёл, ёс заншил

                                                    Гэрийн бүтэц: Монгол гэрийн
                                                    үндсэн хэсэг нь тооно, унь, хана,
                                                    хаалга, бүрээснээс бүрддэг.
                                                    Тоононы хийц нь олон янз байх
                                                    боловч ихэнх нутагт цамхраа
                                                    тооно, хорол тооныг хэрэглэж
                                                    байна. Гэрийн тооныг гэрийн
                                                    сүлд хэмээн үзэж дээдэлдэг
                                                    учраас ихэд хүндэлж дээгүүр нь
                                                    алхаж гишгэхийг цээрлэдэг.
Зураг 6.6. Гэрийн мод                               Тооныг өрхийн тэргүүн, эсвэл
Тайлбар: Бүтцийн ерөнхий зураглал                   хүү нь өргөх ёстой. Нүүхдээ
Эх сурвалж: http://batsaikhan.mn/
                                                    хамгийн эхний тэмээнд ачих
буюу тэргээр нүүвэл эхний тэргэнд хамгийн дээр ачдаг. Хуучин тооноо
шатаадаггүй ба тооноороо халуун цай, сүү өргөдөггүй.
     Айлын заяа буян тоонондоо байдаг гэж
үздэг тул өсөж үржихийг бэлгэдэн арвай,
будааг хадганд боож тоонондоо уядаг
заншил бий. Мөн айлсан буухдаа дүүмэд
хүн нь зүүн талд нь гэрээ барьж тоононыхоо
ноён хэцийг айлынхаа ноён хэцнээс
зөрүүлэн барьдаг заншил нь ах захаа
хүндлэж          байгаагийн        илэрхийлэл.
Тоононоос уясан чагтагыг гэрийн зүүн
хойт зүгт унинд нугалан хавчуулахдаа 4-8
                                                  Зураг 6.7. Хорол тооно
нугалж, үзүүрийг нь хаалга руугаа Тайлбар: Тоононы бүтэц, нэрийдэл
харуулна. Чагтагыг буруу зөв эрчимтэй Эх сурвалж: http://batsaikhan.mn/
гурван дээсээр томдог.
                                  Гэрийн хэмжээ томрох тусам хананд ирэх даралт
                                  ихэсдэг тул баганыг хэрэглэх болсон. Гол төлөв хоёр
                                  багана тулдаг боловч том гэрт дөрвөн багана тулах,
                                  эсвэл чагт хэлбэртэй нэг тулгуурт багана хэрэглэх
                                  нь ч бий. Багана нь тооныг тулж гэрийн хамаг
                                  хүндийг үүрч байдаг тул налж зогсох, алдлахыг
                                  зовлон үүрнэ хэмээн цээрлэдэг уламжлалтай. Нөгөө
                                  талаар, баганаар дамжин өвөг дээдсийн сүнстэй
                                  холбогддог хэмээн үздэг. Мөн хоёр багана бол эхнэр
Зураг 6.8. Гэрийн багана
Тайлбар: Бүтэц, нэрийдэл          нөхрийг төлөөлдөг болохоор хоорондуур нь гарах,
Эх сурвалж: http://batsaikhan.mn/ дундуур нь юм өгч авахыг цээрлэдэг.

                                        253
                          Монголын түүх, соёл, ёс заншил

     Гэр барих, буулгах үед баганын тусламжтайгаар тооноо дээш өргөж буулгадаг.
Тооно тэгш байх нь байгалийн шуурганаас болж гэр хазайх, унахаас урьдчилан
хамгаалж байгаа юм. Баганын өндрөөр гэрийн өндөр тодорхойлогдоно. Баганын
өндөр хаалганаас 1.5 дахин өндөр байдаг бол шалны голч тоононы голчоос 4
дахин том байдаг.
     Унь нь Монгол гэрийн доторхи нарны
цацрагийг бэлгэдэж байдаг бөгөөд тооно
голлуулсны дараа баруун зүүн урдаас, хойд
талын голоос хоёр тийш нь өлгөнө. Униа
өлгөөд гэрийн мод тооноо тал талаас харж
хананы өндрөөр тааруулан засна. Таван
ханатай гэрийн унь том жижгээс хамаарч
2-2.5 метр урттай байдаг бол дөрвөн ханатай
гэрийн унь 1.5-2 метр урттай байдаг.
     Гэрийн унийг шулуун, махир хоёр
янзаар хийдэг байна. Шулуун унийг
бургасан, цуулбар, зүсмэл буюу банзан унь Зураг 6.9. Гэрийн унь
гэж ялгана. Бургас хөнгөн бат бөх учир Тайлбар: Бүтэц, нэрийдэл
                                               Эх сурвалж: http://batsaikhan.mn/
унь хийх нь элбэг. Гэрийн модыг ихэнхдээ
улаан, улбар шар, шараар буддаг нь урьдын цагт байгалийн зос хэрэглэн буддаг
байсны улбаа юм.
                                              Монгол гэрийн хана нь гэрийн их
                                              биеийг бүтээж тооныг тулж буй
                                              унины дарах ачааллыг жигд
                                              байдлаар өөртөө хүлээн газарт
                                              дамжуулах гол үүрэгтэй юм.
                                              Гэрийн ханыг тэлж сунган, агшиж
                                              эвхэгддэг хийснээрээ онцлог. Учир
Зураг 6.10. Гэрийн хана                       нь бороотой улиралд гэрийг өндөр
Тайлбар: Бүтэц, нэрийдэл                      эрстэй босоо, салхитай улиралд
Эх сурвалж: http://batsaikhan.mn/
                                              эрс намтай барих, газрын хэвгийд
тохируулан хананы эрсийг тохируулж барих хэрэгцээ шаардлагатай холбоотой.
Хана нь гэрийн цээж хэсгээс ирж буй даралтыг ханын шийрэнд тэгш
хуваарилдгаараа онцлог юм.
     Монгол гэрийн хаалга нь хүн гэрт орох гарахад зориулагдсанаас гадна ханыг
тогтоох гол зүйл бүтэц юм. Төрөл хэлбэрээр нь жаазан хаалга, хавтсан хаалга гэж
ангилдагаас голдуу жаазан хаалга хэрэглэдэг. Гэрийн хаалгыг нар мандах зүүн
урд зүг, чанх урд зүг рүү харуулж барьдаг нь бэлгэдлийн шинжтэйгээс гадна урьд
модон хаалгагүй эсгий үүдтэй байсан учир баруун хойд зүг буюу салхины

                                      254
                           Монголын түүх, соёл, ёс заншил

тогтмол чиглэлийн эсрэг харуулан барьдаг
ахуй нөхцөлтэй холбоотой. Мөн гэрийн
тооноор тусах нарны гэрлийн тусгалыг харж
цагийн баримжааг мэдэж өдөр тутмын ажлаа
зохицуулдаг. Гэрийн үүдийг шовх хадан
хясаа, уулын ам, хөндий жалга харуулан
барихыг цээрлэдэг нь хүн малын гарз гарна
гэж үздэгтэй холбоотой.
     Эсгий үүдийг эртнээс гэрийн хаалганд Зураг 6.11. Гэрийн хаалга
хэрэглэж ирсэн бөгөөд ачих тээхэд Тайлбар: Бүтэц, нэрийдэл
                                             Эх сурвалж: http://batsaikhan.mn/
хөнгөн учраас нүүдлийн байдалд илүү
тохиромжтой. Эсгий үүдэнд хоолойвч, их бие, зээг, эмжээр, ширээс зэрэг зүйл
ордог. Эсгий үүдэнд голдуу усан долгио, зоосон хээ зэргийг голоор нь ширж,
үүдийг тойруулан алхан хээгээр эмжиж, ирмэгийг дагуулан цагаан ба хар хос
зээг барин чимэглэж бэхэлдэг байв. Ширмэл эсгий үүдний захаар эсрэг эрчтэй
нарийн хар дээсээр хөвөөлдөг нь үүд хаалгаар гэрт муу зүйл орох, өвчин зовлон
тусахаас хамгаалсан бэлгэдлийн утгатай.
     Гэрийн модон шал нь харьцангуй хожуу үед буюу суурин амьдралд
шилжсэнтэй уялдан бий болжээ. Анх эсгий ширмэл ширдгийг дэвсэж байсан нь
угааж цэвэрлэхэд тохиромж муутай, өнгөө хурдан алддаг байсан тул гэрийн үүдэн
хэсэгт ганц хоёр банз эгнүүлэн тавих болж аажимдаа гэрийн энд тааруулан банз
мод нэмсээр модон шалыг хэрэглэх болсон байна. Эдүгээ ч нүүдлийн амьдралд
гэрийг шалгүйгээр барих явдал түгээмэл бөгөөд зөөж тээвэрлэхэд хялбар байдаг.
Модон шалыг хэрэглэх болсноор гэрийн өнгө үзэмжийг сайжруулсанаас гадна
тав тухтай байдлыг бий болгожээ. Улмаар доор нь өндөр мод хадаж мөөртэй
шал хэрэглэх болсноор зуны улиралд гэрт чийг орохоос сэргийлэн сэрүүн хуурай
байлгадаг. Шалыг гол төлөв цайвар шар өнгийн будгаар буддаг бөгөөд дээр нь
ширдэг, хулдаас, хивс дэвсэнэ.
                                           Гэрийн дээвэр, туурга, өрх зэргийг
                                           эсгийгээр хийдэг. Мөн гэрээ гоёж
                                           чимэхийн тулд гадуур, дотуур
                                           цагаан бүрээсийг хээгээр эмжиж
                                           чимэглэдэг. Хөлтрөгийг гол төлөв
                                           язгууртан,       чинээлэг         айлууд
                                           хэрэглэдэг уламжлалтай байсан бол
                                           эдүгээ гэр дээр үүл бууж, цэцэг
                                           дэлгэрсэн мэт сайхан харагдуулдаг
Зураг 6.12. Гэрийн эсгий
Тайлбар: Бүтэц, нэрийдэл                   учраас чимэглэлийн зориулалтаар
Эх сурвалж: http://batsaikhan.mn/          хэрэглэх болжээ.

                                       255
                          Монголын түүх, соёл, ёс заншил

     Өрх бол гэрийн тооныг бүтээж гэрийн доторхи
уур амьсгал, дулаан хүйтэн, гэрэл гэгээг
тохируулж байх гол үүрэгтэй. Тоонон дээгүүр
өрхийг хэрхэн бүтээснээр нар салхи, цас бороо,
шороо, хурц гэрэл гэгээнээс хамгаалах болон
гэрт тусах нарны гэрэл гэгээг тохируулдаг.
Дөрвөлжин өрх илүү түлхүү дэлгэрсэн байдаг
бөгөөд өрхний хэрхэн татсан хэлбэрээр тухайн
                                                    Зураг 6.13. Гэрийн өрх
айлын байдлыг ойлгож болно. Шөнөдөө өрхөө Тайлбар: Ерөнхий зураглал
бүтээж хоноод өглөө нь гэрийн эзэгтэй өрхөө Эх сурвалж: http://batsaikhan.mn/
татдаг учраас өглөө өрх нь бүтээлгээстэй байвал
тухайн айл босоогүй байна гэж тооцож болно. Хэрэв өдөржин өрх нь
бүтээлгээстэй байвал тэр айлынхан эзгүй хол явсан, эсвэл ямар нэгэн муу юм
тохиож тэр айлд хүн нас барсан байна гэж ойлгогдоно. Өрхийг тоононы
малгай байдлаар төсөөлдөг учраас дээгүүр нь алхах, дээр нь суух, гишгэх,
газарт хамаагүй хаяхыг цээрлэж, тухайн айлын хийморь доройтно хэмээн
үздэг. Өрхийг тоононы хэмжээгээр ам дөрвөлжин эсгийгээр хийх бөгөөд
дөрвөн өнцөгт нь оосор хадаж, захыг нь тойруулан зээглэнэ.
                                       Гэрийн дээвэр гэдэг нь тоононы хойд
                                       хагас болон унийг бүрэн бүрхэж байгаа
                                       бүрээс юм. Хойд дээвэр нь тоононы
                                       хөндлөн хэцэн дээгүүр бүрхэн хучигддаг
                                       тул нэг тал нь тэгш байдаг бол урд дээвэр
                                       нь тоононы хүрээг дагасан эсгүүртэй
                                       байна. Цаг агаарын байдал болон тухайн
                                       айлын сонголтоос шалтгаалан эсгий,
Зураг 6.14. Гэрийн дээвэр              брезент, гялгар цаас зэргийг дээвэрт
Тайлбар: Бүтэц, нэрийдэл               ашиглаж болно. Дээврийн дотуур цаваг
Эх сурвалж: http://batsaikhan.mn/
                                       байдаг.
     Монгол гэрийн ханыг тойруулсан хэсгийг туурга гэх бөгөөд тэгш өнцөгт
хэлбэртэй байна. Туурга нь хоёроос гурван давхар байх нь түгээмэл боловч
түүнийг тухайн нөхцөл байдалд нийцүүлэн төрөл бүрийн материал бүхий
туургаар нэмж давхарлаж болно. Туурганы уртын хэмжээ нь баруун болон зүүн
өмнөх туургыг хаалганы хоёр талаас тоононы хөндлөн хэцээс хойш төө (20 см)
орчим илүү гаргаж, харин зүүн хойт туургыг тоононы хөндлөн хэцээс эхлээд
гол хэцийг төө илүү давахаар эсгэнэ. Баруун хойт туургыг тоононы хойт хэцээс
баруун гол хүртэл хэмжиж бэлддэг.
     Гэрийн бүслүүр нь хана болон туургыг бүслэн ороож уядаг хошлон


                                      256
                           Монголын түүх, соёл, ёс заншил

дээс бөгөөд дотуур, гадуур бүслүүрийг хэрэглэдэг. Бүслүүрийг адууны дэл,
сүүлний хялгасаар хийж, дотуур бүслүүрээр тооно, унь, дээврийн шахалт,
гулзайлт, түүнчлэн тэлэлт, суналтын бүх хүчийг голлон тохируулж байдаг
бол гадуур бүслүүрээр дээвэр, туурга, бүрээсийг тогтоон барих гол үүргийг
гүйцэтгэнэ.
     Гэрийн хаяавч нь хаяагаар салхи, шороо орохоос сэргийлж туурганы
хормойг нийтэд нь тойруулан дарж битүүлдэг үүрэгтэй. Монгол гэрийн
хаяавчийг голдуу эсгий, дэрс, зэгс, модоор хийхээс гадна өнгө өнгийн даавуу,
брезентээр хийдэг болсон байна.
     Гэр барих дараалал: Улирлын байдлыг харан айл шинэ газар нүүж, эсвэл
хашаандаа товлон тогтсон газартаа гэрээ барьдаг.
     1. Шал тавих: Гэрийг шалыг ихэвчлэн модоор
хийх бөгөөд шалны хэмжээ нь гэрийн хаяанаас
20-30 см илүү гарсан байна. Шал тавихын өмнө
газраа засаж бэлтгээд, дулаан үед шалыг дай
модон дээр нь газраас хөндийвтөр тавьж салхи
нэвтрүүлэн сэрүүн байлгадаг бол хүйтний
улиралд хөрсөнд суулгаж, шигтгэх байдлаар
байрлуулна. Шалыг хүнд, хөнгөнийг нь тооцоолж
дунджаар есөн хэсгээс дээш тоогоор хэсэгчлэн
                                                    Зураг 6.15. Гэрийн модон шал
бэлддэг. Орчин цагт суурьшмал нөхцөлд удаан Тайлбар: Ерөнхий зураглал
хугацаагаар гэрийг барихаар бол модон шалыг Эх сурвалж: http://batsaikhan.mn/
хэрэглэлгүйгээр цементээр суурь цутган гэрээ
барих явдал элбэг болжээ.
                                     2. Хана дугуйлах: Шал тавьсны дараа
                                     тооно,      багана       болон       хаалгаар
                                     багтахааргүй овор ихтэй зүйлсийг
                                     шалны голд оруулж тавиад ханаа
                                     дугуйлна. Хана дугуйлах гэдэг нь
                                     эвхээтэй      байгаа        ханыг      босгон
                                     тэнийлгэж, нуман хэлбэрт оруулан нүүц
                                     (ханын эрс, үдээр, толгойн тооноос
Зураг 6.16. Хана дугуйлсан байдал
Тайлбар: Ерөнхий зураглал            шалтгаалж, дэлгэгдэн сунаж, уртсах
Эх сурвалж: http://batsaikhan.mn/    хэмжээ буюу шийрийн алхац)-ийг нь
                                     дөрвөлжлөн       тааруулж,        амыг      нь
нийлүүлж боохыг хэлдэг. Баруун хатавчны ханыг хаалганы түвшинтэй
чацуулж, бусад ханын амыг нар зөв тойруулан тус бүрт нь нийлүүлж бооно.



                                       257
                             Монголын түүх, соёл, ёс заншил

     3. Хаалга барих: Монгол гэрийн хаалгыг
босгож, ханыг дэлгэн, хатавчны хоногт амыг
нь үмхүүлэн баруун урд зүгээс эхлэн дотуур
бүслүүр (хошлон)-ээр хаалганы углуурганаас
оруулж, хатавчны ханыг хаалгатай бэхлээд
тойруулан зүүн хатавчны хоёр үдээртэй ханыг
хаалгатай бэхлэн тогтоохыг хаалга барих гэнэ.
Хошлонгоо нар зөв тойруулахдаа хананы
залгаа ам бүхэнд хүрмэгц ханын нүдээр гарган
угсарсан амыг даруулж оруулсаар хаалганд
                                                          Зураг 6.17. Тооно багана холбох
бэхлэнэ. Гэрийн хэлбэрийг тэгш сайхан Тайлбар: Техник зураглал
байлгахын тулд ханыг тэгш дугуйлж толгойг Эх сурвалж: http://batsaikhan.mn/
нь холоос харж хэлбэн тааруулдаг.
                                           4. Багана тулах: Далбаат баганыг тоононы
                                           баруун, зүүн талд баглаагаар баглан
                                           тогтоогоод тоонотой хамт өргөдөг.
                                                5. Тооно өргөх: Гэрийн модыг бүрэн
                                           барихын тулд тооноо дээш нь өргөж, унь
                                           хатгуулж өлгүүлэхийг тооно өргөх гэнэ.
                                           Ингэхдээ гурван гол (үүдний гол, тоононы
                                           гол, хойд ханын гол) -ыг чиглүүлж барихад
                                           тоононы эргүүлэг татаж уяад унь өлгөнө.
                                           Унийг өлгөж тооныг тогтоохдоо гол
                                           хөндлөн хэц, тотгоны гол, хойт ханын голыг
                                           чиглүүлж өлгөнө.
Зураг 6.18. Тооно өргөж, унь өлгөх байдал
                                                6. Унь өлгөх: Өргөсөн тоононы углуурганд
Тайлбар: Техник зураглал                   унь хатгаж, унины шилбийг ханын толгой
Эх сурвалж: http://batsaikhan.mn/          дээр тавиад, толгойн дотуур талын турнаас
                                           сагалдаргалахыг унь өлгөх гэнэ.
     7. Цаваг, дээвэр тавих: Бөс
цавгийг унин дээгүүр нөмөргөөд,
дээвэр тавьж тааруулахыг цаваг
дээвэр        тавих      гэнэ.      Дээвэр
тавихдаа урьдаар оосрыг нь дотор
нь хийж, дэлгэхэд амархан
хэлбэрээр эвхээд өмнө дээврээс Зураг 6.19. Дээвэр тавьж, туурга нөмөргөх байдал
                                              Тайлбар: Техник зураглал
эхэлж тавина. Өмнө дээврийг Эх сурвалж: http://batsaikhan.mn/
тавихдаа тэгш хэмтэй голлуулж,
тооныг өнгийлгөх, эсвэл зай гаргахгүйгээр тоононы хүрээнд хоолойг нь

                                          258
                          Монголын түүх, соёл, ёс заншил

тааруулж тавина. Дараа нь хойд дээврээрээ өмнө дээврийн сум (ам)-ыг
даруулж тавина.
     8. Туурга нөмөргөх: Гэрийн ханыг туургаар ороож бүрхэхийг туурга нөмөргөх
гэх бөгөөд эхлээд баруун өмнөх, дараа нь зүүн өмнөх хоёр туургыг нөмөргөөд
салхин талынх нь туургаар салхин доорх туурганы амыг даруулж нөмөргөдөг.
Туурганы хормойг газар шүргэх хэмжээгээр барьж, туурганы дээд талаар
хоёр туурганы будруулыг харилцан солбиж уяж тогтооно. Ингэж нөмөргөхөд
гэрийн бүх туурганы хоолой нь ханын толгойд тулахын хамт будруулд татагдан
хуниаслагдаж хэлбэржих ба шигшиг (туурганы хормойд бэхэлсэн оосор)-ээр нь
ханын шийрээс барьж уяж болдог.
                                        9. Бүслүүр татах: Хаалганы баруун
                                        хатавчинд байгаа дээд, дунд, доод
                                        горхиноос оосорлон бэхэлж, нар зөв
                                        тойруулан татаж, зүүн хатавчинд байгаа
                                        горхиноос     саарахгүйгээр     бэхлэн
                                        туухайчилж зангидахыг бүслүүр татах
                                        гэнэ. Хамгийн түрүүнд дунд, дараа нь
                                        дээд, хамгийн сүүлд доод бүслүүрийг
Зураг 6.20. Бүслүүр чангалж буй байдал. татна. Гэрийн даралтын оосрууд дээд,
Тайлбар: Техник зураглал
                                        доод бүслүүрт дарагдаж, дунд бүслүүрт
Эх сурвалж: http://batsaikhan.mn/
                                        дам уягдсанаар гэрийг цэмцгэр сайхан
болгодог. Гэрийн бүслүүрт мал уяхыг болон хэрүүл болно гэж үзээд орооцолдуулж
бүслэхийг цээрлэнэ.
     10. Хаяавч татах: Гэрийн хаяавчийг баруун хатавчнаас эхлэн бэхэлж
гэрийг нар зөв тойруулаад зүүн хатавчинд дээд доод хөвөөний зэлээр уяхыг
хаяавч татах гэнэ. Өвлийн улиралд бөс хаяавч туурганы хормойд бариад гадуур
нь модон хаяавч зайтай тойруулж гадаслаад хоёр хаяавчийн завсраар шороо
асгаж хаяа манадаг.
     11. Өрх тавих: Гэрийг барьж дуусах үед өрхийг голоор нь гурвалжлан эвхэж
тоонон дээр гаргаж тэгш тавиад оосрыг нь гэрийн бүслүүрээс татаж, ханын
шийрэнд бэхлэнэ. Өрхийг тоононы ар дээр тавих, хэт урагшлуулах, хэлтгий хазгай
тавихыг цээрлэдэг. Хойд талын дээд оосрыг дунд бүслүүрээс хөвөрхий уяж орхино.
     Их Хүрээний төлөвлөлтийг анх гэрийн дотоод зохион байгуулалтаас санаа
авч хийж байсныг 1960 онд Улаанбаатар хотын төлөвлөлтийг боловсруулахдаа
уламжлан авч Төрийн ордныг нийслэлийн төв хэсэгт байрлуулаад түүнээс
урагш үүдэн хэсгийг элдэв барилгагүй ногоон бүс байхаар төлөвлөсөн байдаг
ч сүүлийн үед алдагджээ. Мөн Монголчуудын үндэсний барилгын хэв маягт
гэрийн хэлбэр нөлөөлж хана, унь, эсгий давхрагыг мод, чулуугаар сольсноор гэр
маягийн суурин барилга үүсчээ.

                                      259
                          Монголын түүх, соёл, ёс заншил

    Гэрээс гадна янз бүрийн
хэлбэртэй түр сууц болох цацар асар,
майхан, жодгор буй болжээ. Асар
гэдэг нь бөс даавуугаар байшин
дүрстэй      дөрвөлжлөн      хийсэн
туургатай том сэрүүн сүүдрэвчийг
хэлэх бөгөөд эдүгээ цагт баяр
наадам,     худалдаа     арилжааны
нүүдлийн цэг байгуулах болон бусад
түр зориулалтаар хүмүүсийг амарч       Зураг 6.21. Монгол асар
сэрүүцэх, эсвэл борооноос хоргодох     Тайлбар: Сууцны нэгэн төрөл
зориулалтаар дулааны улиралд           Эх сурвалж: https://mass.mn/
хэрэглэх нь түгээмэл байна.
                                           XIII зууны үе гэхэд Монголчууд
                                           бусдын газар нутгаар аялахдаа
                                           майхан ашиглаж байсан мэдээ бий.
                                           Монгол майхны голын хэсэг нь хоёр
                                           нарийвтар багана буюу яс мод,
                                           тэдгээрийг   холбосон     хөндлөн
                                           нуруунаас бүтнэ. Хоёр багананд
                                           бэхэлсэн дам нуруунд хэлбэрийн
                                           хувьд харилцан адил эсгэж оёсон
Зураг 6.22. Монгол майхан                  давуун далбааг нөмөргөж барьдаг.
Тайлбар: Сууцны нэгэн төрөл                Монгол майхан нь ямар нэгэн
Эх сурвалж: http://www.info.mn/
                                           татуурга хэрэглэхгүйгээр давуун
бүрээсийг шууд татаж гадаслах замаар тогтооно. Жирийн иргэд ямар ч чимэглэл,
хээ угалзгүй энгийн даавуун майхан хэрэглэдэг бол язгууртан баячууд урт удаан
наслах, зол жаргалыг ерөөх зэрэг бэлгэдлийн шинжтэй хээ угалзыг тавьдаг байв.
     Майхнаас гадна монголчууд нь жодгорыг (зодын гэр) хэрэглэдэг байв. XVII
зуунаас хойш жодгорыг голчлон тэнүүчилж явдаг бадарчин нар хэрэглэдэг
болжээ.
     Монголчуудын орон сууц нь ийм цөөнгүй төрөлтэй байдгаас гэр бол
нүүдэлчдийн соёлын үнэт өв мөн учраас түүнийг орчин үеийн ололттой
хослуулан уламжлалаа гээлгүй цааш хөгжүүлэх, гэрийн үнэт зүйлсийг хадгалан
авч үлдэх хэрэгцээ тулгарч байгаа билээ.




                                       260
                          Монголын түүх, соёл, ёс заншил

                            6.2. ХУВЦАС ХУНАР

     Одоогоос 100.000-40.000 орчим жилийн хооронд болсон мөстлөгөөр Алтай,
Хангай, Хэнтийн нурууны зарим хэсэг, Хөвсгөлийн уулс бүхэлдээ мөсөөр
хучигдсан нь эртний Монгол оронд оршин амьдарч байсан хүмүүсийг хүйтнээс
хамгаалж хувцас хунар өмсөхөд хүргэсэн байгалийн чухал хүчин зүйл болжээ.
Чулуун зэвсгийн үеийн хүмүүс хүйтэнд бээрч хөлдөхөөс хамгаалахын тулд
агнасан амьтны арьсыг энгээр нь биедээ нөмрөн өмсдөг байсан гэж таамагладаг.
Тухайн үед арьсыг идээлэн элдэж зөөлрүүлэх арга технологи бүрэлдээгүй
байсан учраас хатуу заргаг байдлаар, амьтны биеийн янз бүрийн хэсгийн арьсыг
өөрийн биеийн яг тэр хэсэгт нь углах, нөмрөх, бэхлэх байдлаар өмсөж байсан
бололтой. Аажимдаа амьтны арьсыг туламлан өвчиж аваад өмсөх, цаашлаад хүн
төрөлхтөний дунд оёж үдэх арга нэвтэрснээр (30.000 орчим жилийн өмнө гэхэд
оёж байсан гэж үздэг) эсгэмэл, оёмол хувцсыг ашиглах болжээ.
                                               Харин 15.000 орчим жилийн өмнө
                                               мөстлөгийн үе дууссанаар Монгол
                                               нутаг хахир хатуу, хүйтэн, хуурай
                                               эрс тэс уур амьсгалтай болсон нь
                                               хүмүүсийн хувцасны хэлбэр маяг,
                                               хэв шинжид ихээхэн нөлөөлсөн
                                               байна. Монгол орноос олдсон
                                               хадны зургийг баримжаалвал
Зураг 6.23. Төв Азиас олдсон эртний өмд
Тайлбар: 3000 орчим жилийн тэртээ үед хамаарах
                                               шинэ чулуун зэвсгийн үеэс эртний
дурсгал                                        нүүдэлчид малгай өмсөж байсан
Эх сурвалж: https://plus.rozhlas.cz/           бөгөөд зэрлэг амьтдыг гэршүүлж
морь унах болсонтой холбоотойгоор өмдийг хүн төрөлхтний түүхэнд нүүдэлчид
анх хэрэглэж бусад овог аймаг, улсуудад түгээн дэлгэрүүлсэн гэж үздэг. Өмдний
хамгийн эртний дурсгалуудын нэг нь мөнх цэвдэгт Алтайн нуруунд амьдарч
байсан нүүдэлчдийн дурсгал Пазырыкийн соёлоос олдсон байна.
     Эртний хүмүүс нэмнээ хэмээх цээживчийг өмсөж байснаас энгэртэй дээл
бий болсон гэж үздэг. Цээживч нь толгойд углах ухлаадас гарган нөмөрч, суга,
бүсэлхий орчмоор торгоон уяж, биедээ тааруулан хэлбэржүүлж өмсдөг байсан
ажээ. Цээживчийн дурсгал өнөөг хүртэл Монгол нутгаас хараахан олдоогүй
байгаа учраас түүний хэлбэр төрхийг бусад нутагт амьдарч байсан эртний
хүмүүсийн цээживчийн төрхөөс багцаалж болох юм.
     Эрт үеэс амьтны хөлийн арьс болох годыг хөлдөө углан хэлбэршүүлж өмсөх
болсон нь хамгийн анхны гутлын хэлбэр мөн бөгөөд Монголчуудын гутал
хэмээх нэр нь энэхүү үйл явцаас үүдэлтэй болохыг хэл зүйн утга судлалын
үүднээс тодруулан баталсан байдаг. Монголчуудын гутлын нэг үндсэн хэлбэр

                                      261
                          Монголын түүх, соёл, ёс заншил

нь ээтгэр хоншоортой байдаг нь амьтны хөлний шивнүүр ясыг мултлаад турууг
нь салгалгүйгээр гутлынхаа хошуу хэсэгт ээтийлгэн хэлбэршүүлж байсан
уламжлалыг төсөө болгон хадгалсан бололтой.
    Монголчуудын хувцасны хэв загвар нь төв Азийн бусад нүүдэлчин овог
аймгаас Хүннүгийн үеэс ялгаран хөгжиж эхэлсэн. Хүннү нар зүүн гар тийш
дардаг буруу энгэртэй болон задгай хувцас өмсч байсан юм. Хүннү нар үсээ
салаалан сүлжиж унжуулаад гадуур нь гэр хийдэг ба эр, эм хүний аль аль нь
бүс бүсэлж байсан байна. Тэд арьс ширээр голлон хувцаслаж байсан ч язгууртан
ноёд хятад торгоор хувцас хийх нь элбэг байжээ. Хаад ноёд үнэт эрдэнээр
гоёмсог титэм хийж өмсөхөөс гадна эсгий, цэмбэ зэргээр хийсэн тоорцог, мөн
лоовууз адил чих халхлан бүчлэхийн зэрэгцээ ар шилэндээ сойж уядаг малгай
өмсөж байсан. Хүннү нар дотуур цамц хэрэглэдэггүй байсан бол бүсэлхий
орчмоор оосор гүйлгэн тэлээлдэг, шуумгийн үзүүрийг хумьж эмжсэн өмдтэй
байжээ. Эсгий бойтог болон орчин үеийн буриад гуталтай төстэй гутал өмсөж,
ноосон утсаар сүлжиж хийсэн гярга болон товруу бүхий суран агсарган бүсийг
бүсэлж гоёмсог дүрслэл бүхий арлаар тогтоодог байсан байна. Хүннү хувцасны
хэв маяг нь тэднийг залгамжлан гарч ирсэн болон зэрэгцэн оршиж байсан төрөл
аймгуудын дунд дэлгэрэхээс гадна Хятад газар нэвтэрч байжээ.
    Сяньби, Жужан нар буруу энгэртэй, арьс ноосон нэхмэл болон торго
дурдангаар хийсэн дээл, малгай, өмд, өндөр түрийтэй гутал өмсөж байсан
бол Түрэгүүд буруу энгэртэй, хоёр тийш эргэдэг өргөн захтай дээл өмсөх ба
төмөрлөг товруу, олон унжлага бүхий агсарга бүс бүсэлдэг байжээ. Толгойн
үсээ урт ургуулж ганц буюу олон салаа гэзэг гөрж унжуулдаг, өсгийгүй бөгөөд
хөнгөн арьсан гутлыг эсгий оймстой өмсөх ба шагайн орчим суран боолтоор
боодог байсан. Бөөрөнхий унжлагатай, жижиг цагирган сэнжтэй ээмэг, хүрэл
толь, модон сам зэргийг хэрэглэж байжээ.
    Х-ХII зууны Кидан улсын үеэс эхлэн Монголчууд зөв энгэртэй дээл өмсөх
болсон байна. Кидан улсын үед хувцас нь үүрэг зориулалт, зэрэг дэвийн ялгаатай
болж, умард газар өөрийн хувцсыг, өмнөд газар Хятад маягийн хувцас өмсөхийг
хуульчилж байсан төдийгүй хувцсыг дотор нь тайлгын хувцас, төрийн хувцас,
албаны хувцас, авын хувцас, ердийн хувцас, гашуудлын хувцас гэж ялгадаг
байжээ.
    XIII зууны үед Мөнх, Хубилай зэрэг хаад тайлга ёслолын хувцасны дүрмийг
гаргаж байжээ. Ингэж тогтоосон хувцасны дотроос нийтлэг нь ёслолын, зүсмийн,
энгийн хувцас байв. Зүсмийн хувцас нь язгуурын монгол хувцас бөгөөд хаад,
түшмэдийн өмсөх хувцсыг өвөл, зуныхаар ангилж байлаа. Тухайн үед тахилга
тайлга, баяр ёслол, сар шинэ зэрэгт улиралдаа тохируулан ёслолын хувцас өмсдөг
байжээ. Хаад, түшмэд зэрэг эрх ямба, үүрэг тушаалтнуудын хувцас нь маш олон
төрөл, зүүлт чимэгтэй байсан боловч жирийн иргэд нь энгийн хувцас өмсөж

                                      262
                             Монголын түүх, соёл, ёс заншил

байв. Энгийн хувцас нь зөв энгэртэй дээл
өмсөх бөгөөд дээхэн үедээ бүдүүн цэмбэ
арьсан дээл өмсдөг байснаа хожим торгомсог
дээл өмсөх болжээ. Дээлийн өнгө нь их төлөв
ягаан, гүн улаан, ногоон байдаг байжээ.
Монгол эхнэр хүн голдуу богтаг малгай
өмсөж шулуун үстэй байлаа. Мал, ан, амьтны
арьс үсээр хийсэн хувцас хунарын
зэрэгцээгээр харь орнуудаас авчирсан элдэв
эд бараагаар хувцас хийдэг байжээ. Баячууд
гадаад орноос авчирсан торго, мяндсан ба
ноосон эд хийгээд элдэв ангийн үнэт үс
арьсаар хийсэн гоёмсог дээл хувцас өмсөж
хэрэглэж байхад ядуучууд нь хонь, ямаа,
нохойн арьс, бүдүүн ёрог даавуу, хөвөн эд,
                                                   Зураг 6.24. Монголын дээлний дурсгал
бүдүүн ноос, эсгий зэргээр хийсэн хувцас Тайлбар: XIV зууны үед хамаарах дээл.
хунар өмсдөг байжээ. Дээл нь босоо захгүй, Эх сурвалж: https://www.facebook.com/
                                                   Миний гоёлын даашинз
шулуун, зөрүү энгэртэй, солгой талдаа сугаа
хүртэл оноотой, баруун талдаа гурав, зүүн талдаа нэг товч шилбэтэй байжээ.
Эхнэр хүн урдуураа задгай өргөн нөмрөг өмсөж, харин залуу бүсгүйчүүл яг л
эрчүүдийн адил хувцасладаг байжээ. Эрчүүд нь голдуу сахал тавьж, хөхөл үлдээн
хоёр чихнийхээ араар үсээ гөрж, хоёр шибилгэр үс унжуулдаг байжээ.
                                      Цэргийн хувцсыг хуулиар тогтоож өгсөн
                                      бөгөөд зэрэг дэв болон зориулалтаараа олон
                                      янз байжээ. Тэдгээрийн нэгэн онцгой олдвор нь
                                      дотроо төмөр ялтас бүхий байлдааны үед
                                      өмсөж хэрэглэж байсан гутал юм. Бүхэл биеийг
                                      халхлах “Өвч хуяг”, эсвэл богино хантааз
                                      маягтай “Охор хуяг” хэмээх хоёр янзын хуяг
                                      хэрэглэдэг байв. Тэдгээрийг хэр баргийн сум
                                      нэвтрэхээргүй      болтол       нь     тусгайлан
                                      боловсруулж хатууруулсан арьс шир юм уу,
Зураг 6.25. XIV зууны үеийн цэргийн
гутал
                                      ердийн арьс, шир, олс, мяндас зэргээр хийдэг
Тайлбар: Төмөр ялтсан түрийтэй        байжээ. Зөөлөн эдээр хийсэн хуягийн дотроос
Эх сурвалж: http://nationalmuseum.mn/ хамгийн түгээмэл байсан нь “Хатангу дээл”

юм. Энэ нь хуягласан монгол дээл маягийн хуягийн ерөнхий нэр бөгөөд мөрөвчтэй,
мөрөвчгүй, урт, богино хормойтой, эсвэл өвдөг хавьцаа хүрсэн богино хормойтой,
захнаас хормой хүртлээ тууш шулуун энгэртэй юм уу, эсвэл монгол дээлийнх шиг
ташуу энгэртэй, урт болон богино харавч (ханцуй)-тай зэрэг олон янз байжээ.

                                         263
                           Монголын түүх, соёл, ёс заншил

     XVII зууны сүүл үеэс
Монголчууд Манжид эзлэгдсэнээр
албан болон ёслолын хувцсанд
Манж хэв загвар мөрдөгдөх
болсноор отго жинс бүхий малгай,
зэрэг дэвээрээ ялгарах фүс
(хүрмэн дээр хадаж ноёдын
хэргэмийг илэрхийлж байсан
                                      Зураг 6.26. Хүрээний язгууртнуудын хувцаслалт
дөрвөлжин торгон тэмдэг) зэргийг Тайлбар: ХХ зууны эхэн үеийн байдал
хэрэглэж байсан байна. Харин Эх сурвалж: http://www.wikimon.mn/
жирийн иргэдийн хувьд уламжлалт дээлээ өмссөөр байсан бөгөөд ХХ зууны эхэн
гэхэд Монгол дээл нь босоо захтай дөрвөлжин зөв энгэртэй, нударга бүхий урт
ханцуйтай, зах, энгэр, ханцуйн үзүүрийг эмжих болж бөс даавуу, нэхий, илгээр хийх
болжээ. Эхнэр хүн дэргэр үстэй болж, түнтгэр мөртэй дээл өмсөх болсон байна.
                                   XVII зууны үеэс лам нарын хувцасны үндэсний
                                   хэв маяг тогтож, ташуу мөөрөлжин энгэртэй
                                   дээл болон дээгүүр нь орхимж нөмрөх зэргээр
                                   Монгол, Төвөд хувцасны нийлмэл шинжтэй
                                   байв. Лам дээлийг шар, улбар шар, улаан, хүрэн
                                   улаан, хүрэн өнгийн бөс даавуугаар хийдэг.
                                   Орхимжийг гадуур хувцас дээгүүр биеэ ороон
                                   нэг үзүүрийг мөрөө давуулан хойш хаяж өмсөх
                                   маягаар хэрэглэдэг бөгөөд 1.5 метр өргөн, 4
Зураг 6.27. Лам дээлний байдал     метр урт байна. Лам нар цол мяндаг, хэргэм
Тайлбар: Монгол хувцасны нэг төрөл
Эх сурвалж: http://miss.mn/
                                   тушаалаас шалтгаалан номын, хурлын гэсэн
                                   нарийн дэг жаягтай хувцас өмсдөг болжээ.
     1911 онд Манжийн эрхшээлээс ангижрахад, ноёд түшмэдийн зэрэг дэв,
ямбаны хувцсыг монгол хэв шинжтэй болгон бага зэрэг өөрчилжээ. Энэ үед
цоо шинээр бий болсон нэг хувцас бол эртний Энэтхэгийн хаад, Төвөдийн ихэс
лам нар, хуучин Манж Чин улсын хааны хувцаснуудаас загвар авч бүтээсэн эзэн
хааны хувцас байв. Хааны зуны малгай нь алтан очир жинстэй, алтан хоргой
оройтой бол өвлийн малгай нь ижил хирнээ хар үнэгний арьсан буулгатай. Шар
өнгийн магнаг дээл, гадуур хүрэм хэрэглэх бөгөөд хүрэмний ар өвөр, хоёр мөр
дагуулан алтан хорол голлуулж, эргэн тойронд нь хаан бугуйвч, хатан сүйх, таван
нүд, заан соёо, загасан нуруу, үнэртэн, шүр, уул ус гэх мэтийн эрдэнийн зүйлээр
хүрээлүүлсэн бол ар талд соёмбо тэмдгийг дүрсэлжээ.
     1921 оны хувьсгалын дараа хүмүүс нударгагүй дээл, савхин гутал өмсөж
эмэгтэйчүүд нь үсээ тайруулж, эрчүүд нь үсээ халимаг болгон засуулдаг байсан нь
хуучин нийгмийг халах дотоод эрмэлзлийг илэрхийлж байлаа. ХХ зуунд Монгол

                                       264
                              Монголын түүх, соёл, ёс заншил

                                      орон өрнөдийн соёлын нөлөөнд татагдаж
                                      орсонтой уялдан европ маягийн хувцас улам
                                      бүр өргөн хэрэглэгдэх болжээ. Энэ нь нэг
                                      талаас суурин амьдралд илүү зохицсонтой
                                      холбоотой бол нөгөө талаас нийгэмд албан
                                      хаагчдын эгнээ улам бүр өргөжсөнөөр албан
                                      хэрэгцээгээр европ загварын хувцас өмсөх
                                      нь түгээмэлжсэн байна. XX зууны эхэн үе
                                      гэхэд Монгол хувцасны Халх маягийн,
                                      Өвөрлөгч маягийн, Ойрад маягийн, Буриад
                                      маягийн, Халимаг маягийн гэсэн таван
                                      үндсэн бүлэг болгон хувааж болохоор
Зураг 6.28. Х.Чойбалсан (1895-1952)   хэвшин төрөлжсөн байдаг.
Тайлбар: 1940-өөд оны дээлний загвар      1990 оноос эхлэн хот суурин газруудад
Эх сурвалж: https://mongoltoli.mn/    амьдарч байгаа хүмүүсийн дунд уламжлалт
ёс, соёлоо сэргээх гэсэн оролдлого ихэсч нударгатай дээл, ээтэн гутал, лоовуузан
малгай зэргийг нэн ялангуяа өмсөх болов. Энэ хандлага зарим талаар албан ёсны
хууль эрх зүйн зохицуулалттай болж ерөнхийлөгчийн төрийн ёслолын хувцас,
хүндэт харуулын хувцас зэргийг жигдрүүлж чаджээ.
     Малгай: Салхи шуурга, хүйтэн агаар, нарны
халуун         зэргээс        толгойг   хамгаалахад
зориулагдахаас гадна гоёлын зориулалттай
байдаг. Монгол малгай загвар хийцийн хувьд 200
гаруй төрөл байдаг боловч одоо үед ихэвчлэн
чихтэй тоорцог, лоовууз, юүдэн зэрэг үндэсний
малгайг хэрэглэдэг. Монгол малгайн нийтлэг
шинж бол тэнгэр өөд тэмүүлсэн шовгор орой,
улаан цацаг, хос залаа зэрэг юм. Малгайг дугуй,
ланз, пүүзэн хээтэй торгоор урлаж сэнж, эвэр,
хамар угалз, өлзий хээгээр чимдэг. Мандах
                                                      Зураг 6.29. Халх эрэгтэйн өвлийн
төрийн малгай хэмээн ихэд дээдлэх тул малгай
санамсаргүй унагаж гишгэсэн бол баруун гараар Тайлбар: Малгайн нэгэн төрөл
                                                      Эх сурвалж: http://bugsabai.ucoz.com/
даруй авч гал дээр шившин ариутгана. Малгайг
заавал хувцас, бүсний дээр тавих ба дээш харуулж тавьдаггүй бөгөөд аливаа
ёслол хүндэтгэлд малгайтай оролцох ёстой. Бусдын малгайг авч өмсөх, бусдад
малгайгаа өмсүүлэхийг цээрлэдэг нь сүлд хийморьт харш хэмээн үздэгтэй
холбоотой бөгөөд зайлшгүй байдлаар бусдын малгайг өмсөхөд хүрвэл өөрийн
шүлсээр домнож цээр гаргадаг. Малгайн саравчийг арагш харуулж өмсвөл
золигт гарсан, алагдах ялтан мэт болно гэж цээрлэх бол гээгдсэн малгай таарвал

                                           265
                          Монголын түүх, соёл, ёс заншил

авахгүйгээс гадна хүнд бэлэглэхийг цээрлэнэ. Малгайг давхарлаж өмсвөл санаа
сэтгэл хоёрдоно гэхийн зэрэгцээ хагацал үзэж дахин гэрлэнэ гэж цээрлэнэ.
                                  Дээл: Монгол оронд нутагладаг 20 орчим ястан
                                  нь 400 орчим төрлийн дээл хувцас өмсдөгөөс
                                  хүүхэд эрэгтэйчүүдийнх ялгаа багатай байдаг
                                  бол эмэгтэйчүүдийн дээл дагалдах чимэглэл,
                                  давхцын хамт нилээд ялгаатай байдаг. Өдөр
                                  тутмын амьдралд даавуу даалимба, чисчүү,
                                  торгоор гадарласан үстэй, хөвөнтэй, тэрлэг
                                  зэрэг дээлийг цаг улирлын байдалд нийцүүлэн
                                  өмсдөг байхад баяр ёслол, гоёл чимэглэлийн
                                  зориулалтаар янз бүрийн загвар хийцийг
                                  санаачлан зохиож улам илүү үзэсгэлэнтэй
                                  болгон төгөлдөржүүлж болдог. Хэрэглээний
Зураг 6.30. Халх хувцас
Тайлбар: Монгол угсаатны хувцасны хувьд халуун хүйтнээс хамгаалах, ажил
нэгэн төрөл                       хөдөлмөрийн онцлогт уялдуулах (ан авлах,
Эх сурвалж: http://miss.mn/
                                  явганаар мал хариулах зэрэгт оготор хормойтой
дээл өмсөх г.м.), унтаж амрахад хучлагын үүргийг гүйцэтгэх, онцгой тохиолдолд
халхавч болгон хэрэглэх зэрэг олон төрлөөр ашиглаж болдог. Монголчууд
дээлийг маш олон зан үйлд түгээмэл ашигладаг тул энгийн үед төв тэгш өмсөхийг
ихэд эрхэмлэнэ. Ханцуйг дотогш нугалах нь улай гаргах, яс барих зэрэг зан үйлд
ашигладаг тул жирийн үед цээрлэнэ. Энгэр задгайлж айлд орох, хүнтэй уулзах
болон эмэгтэй хүн ахмад хүний дэргэд дотоод энгэрээ ярах зэргийг хүндлэл
үзүүлээгүйн илрэл гэнэ. Мөн тохирсон ажил хөдөлмөрт зориулагдаагүй үед
хормой шуух, дээл сугалдарлахыг цээрлэх ба ийм тохиолдолд хүнтэй харилцах
болвол хормой буулгах, эсвэл ханцуйгаа гарын бугуйн дээр тогтоон хүндлэл
үзүүлнэ. Монгол хүн дээлнийхээ захыг өөрийн хийморь гэж үздэг учраас захан
дээр гишгэх, уруу харуулж тавихыг цээрлэж, зайлшгүй хаях шаардлагатай болсон
дээл, цамцны захыг нь авч шатаах зэргээр ариусган цээр гаргадаг. Нас, хүйс
болон цаг улирлын байдал, тухайн онцлог нөхцөлд нийцүүлэн дээлний гадуур
хантааз, хүрэм, дах, цув, ууж зэргийг өмсөж хэрэглэнэ.
     Бүс: Хүний биеийг цэх шулуун байлгах, дээл зэрэг хормойтой хувцсыг
эмхлэн цэгцлэх, дулааныг зохицуулах зэрэг олон давхар үүрэгтэй. Өдөр тутмын
хэрэглээний бүсийг гол төлөв дурдан зэрэг бөсөөр хийдэг бол гоёлын
зориулалтаар хэрэглэх үед чимэглэн хээлж, товруу гаргах, эсвэл алт, мөнгө зэрэг
металаар арлыг нь хийсэн ширэн бүс бүсэлдэг. Бүс нь хэрэглээний зориулалтаас
гадна хүмүүсийн нийгэмд эзлэх байр суурь, зэрэг дэв, хүч нөлөөг илэрхийлэх
бэлгэдлийн шинжтэй байсан уламжлалтай. Бүсэнд хүний сүнс оршдог хэмээн
итгэдэг тул нэгэнт зэхэж бэлэн болсон бүсийг тайрах нь тухайн хүний насыг

                                      266
                           Монголын түүх, соёл, ёс заншил

богиносгох ёртой хэмээн цээрлэхээс гадна
нар буруу ороож бүслэх, бусдын эхнэрээр
бүсээ бүслүүлэх, анд бололцож андгай
тавиагүй нөхцөлд өрөөл бусадтай бүсээ
сольж бүслэхийг цээрлэдэг. Бүслээгүй үедээ
очир зангидан дэрлэх, эсвэл дээр газарт
тавьж хадгалах бөгөөд хүврэхгүй зангидахыг Зураг 6.31. Мөнгөн арал, чимэглэлтэй бүс
                                                Тайлбар: Бүсний нэгэн төрөл
цээрлэнэ. Хэрэв бүс ямар нэгэн тохиолдлоор Эх сурвалж: https://d.facebook.com/
зангирвал тэр чигээр нь гурав хонуулаад, Мөнгөн завьяа
ураг төрлийн юм уу, хот айлын хамгийн ахмад хүнд очиж цээр гаргуулна. Ахмад
хүн бүсний эзнээс гурав хоногийн хугацаанд юу үзсэн, олсныг асууж аль бэлэгтэй
сайныг тайлбарлаж өгөөд бүсний зангилааг тайлдаг заншилтай.
                             Гутал: Монголчууд ахуй амьдралдаа 100 гаруй нэр
                             төрлийн гутал өмсөж хэрэглэх боловч тэдгээрээс
                             Монгол хэмээн тодотгогдож байдаг гутал бол ээтэн
                             хоншоорт гутал юм. Монгол гутал нь ул (ширээр
                             өнгөлсөн наамал болон ширмэл), зуузай (ул, зулгийг
                             холбох өсгийн хэсэг), зулаг (ул болон түрийг холбох
                             хэсэг), түрий (хөлийн шилбэ, булчинг хамгаалах
                             хэсэг), хавчаар (холбоос болгох туузан сарьс) оймс
                             зэргээс бүрдэнэ. Оймсыг эсгий болон эсгийнцэр, бөс
                             даавуу, цэмбээр урласан байх нь элбэг бөгөөд харааг
Зураг 6.32. Монгол гутал     нь тод өнгийн торго, хоргойг ашигладаг юм.
Тайлбар: Угалзтай хийц
Эх сурвалж: https://ikon.mn/ Монголчууд гутлыг дээшээ харсан сав хэмээн үздэг
                             бөгөөд түших төрийн гутал хэмээн бэлэгшээдэг.
Гутлын түрий эргүүлэхийг муу ёр гэж үздэг нь Манжийн үед хонгор азарга хэмээх
эрүү шүүлтэнд орох хүний гутлын түрийг эргүүлдэг байсантай холбон цээрлэдэг.
Гутлын улыг бурхан шүтээн болон гал руугаа харуулж тавьдаггүй ёстой.
     Монгол үндэсний хувцас нь Монгол орны байгаль цаг уур, нийгэм соёлын
байдалтай нягт уялддаг нүүдлийн амьдралд төгс зохицсон хувцас юм. Хувцас
нь хүний биеийг гадны нөлөөнөөс хамгаалахаас гадна дохиолон мэдээлэх болон
зан үйлийн үүргийг өөртөө агуулж байдаг. Хувцас бүтээх, хэв загвар зохиох нь
хүний хэв төрх, нас хүйсийн харьцаатай холбоотой байдгаас гадна түүхэн цаг
үеийн гоо зүйн таашаал, урлагийн урсгал ч хувцасны хэв маягт нөлөөлж байдаг.
Тийм учраас Монгол үндэсний хувцаснаас байгаль цаг уурын нөхцөл, хүн зоны
эрхэлдэг аж ахуй, зан заншил, нийгмийн байдал, түүхэн цаг үеийн онцлогийг
тодорхой хэмжээгээр харах боломжтой ажээ. Нүүдэлчдийн хувцасны нэг онцлог
нь янз бүрийн нөхцөл байдалд тохируулан харилцан адилгүй зориулалтаар
ашиглаж болох олон талт чанар хадгалагдаж байдагт оршдог.

                                       267
                           Монголын түүх, соёл, ёс заншил

                                6.3. ХООЛ УНД

    Монголчуудын уламжлалт идээ ундааг зориулалтаар нь ёслол хүндэтгэлийн
болон өдөр тутмын хэмээн ерөнхийд нь ангилж болохоос гадна төрлөөр нь махан
хоол (улаан буюу бор идээ), сүү, сүүн бүтээгдэхүүн (цагаан идээ), тос, тослогийн
зүйл (шар идээ), үр тариа, жимс ногоо (ногоон буюу хөх идээ), ус, архи (хар
буюу бараан идээ) хэмээн ангилдаг. Эдгээрээс тос тослогийн зүйл нь бусад идээ
ундааг боловсруулах явцад гаргаж авдаг юм.
    Түүхэн хувьсал: Хүннү нар малын ба ангийн махыг чанаж, хайрч, жигнэж,
шарж иддэг байсан нь тодорхой боловч гурил, будаа, ногоотой яаж хольж, ямар
хоол унд хийж идэж байсан нь тодорхойгүй. Түүнчлэн сүүгээр чухам ямар цагаан
идээ хийдэг байсан, айраг, цэгээ, тараг, хоормог, нэрмэл архи зэргийн чухам алийг
нь хийж байсныг тодорхой мэдүүлэх баримт хараахан байхгүй байгаа юм. Сяньби
нар ч мах идэж, айраг цагаа ууж, малын мах, сүүг хүнс тэжээлд, арьс үсийг хувцас
хунар, гэрийн бүрээс зэрэгт голлон хэрэглэдэг байжээ. XIII зууны үед Монгол
нутагт байсан олон аймаг аж байдал, хэв заншлын хувьд “ойн” ба “талын” гэж
ялгаатай байсан бөгөөд ойн хүмүүс дээл хувцсаа ан амьтны арьс ширээр хийж,
идэх уух юм нь голдуу ан амьтны мах байсан. Талын аймгууд малын үр шимийг
сайн ашиглан аж амьдралынхаа хэрэгцээт зүйлийг үйлдвэрлэдэг байжээ. Малын
арьс ширээр хувцас хунар, сур аргамж, үс ноосоор нь эсгий хийх, дээс томохоос
гадна, мах сүүгий нь идэш тэжээлд өргөн хэрэглэж байсан байна. Ядуу хүмүүс
бол тарваганы мах зэргийг идэж, зарим үед зөвхөн бохир усаар гэдсээ дүүргэхээс
өөр юм олдохгүй байсан цаг ч байжээ. Хүмүүс хоолондоо гурил будаанаас өөр
хольцоо хэрэглэдэггүй байжээ. Хоолны хэрэгсэл нь таваг, хутга, шор байсан
бөгөөд чинээлэг хүмүүс нь хэсэг бөс даавуугаар тосны алчуур, ядуучууд бол
олсон мах зэрэг зүйлээ хийж явдаг хавтага зэргийг хэрэглэнэ. Өвлийн идшийг
мал тарган үед намар орой төхөөрч байсан бөгөөд дулаан улиралд хэрэглэх
махыг борцлох явдал мөн дэлгэрсэн байжээ. Махнаас гадна цагаан идээг олон
янзаар боловсруулан хийж өргөн хэрэглэж байжээ. Ялангуяа зун цагт мах
хэрэглэх нь эрс багасаж дан ганц цагаан идээгээр хооллох нь их байсан ажээ. Тэр
үеийн хүмүүс айраг, хонь, үхрийн тараг, сүү, ааруул, хурууд, шар цагаан тосыг
бараг яг л одоогийнх шиг бэлтгэж төхөөрч байсан нь эртний сурвалж бичгүүдээс
тодорхой байна. Цагаан идээ, идэш ундааны бүтээгдэхүүн бэлтгэн боловсруулах
өвөрмөц технологи нь одоогийн сүү цагаан идээний үйлдвэрлэлд ч ашиглагдсаар
байгаа билээ.
    ХХ зууны дунд үеэс хүмүүсийн хоол ундны бүтэц, чанарт бас нэлээд
өөрчлөлт гарав. Уламжлалт хоол болох мах, цагаан идээ, гурил будаанаас гадна
хүнсний ногоо хэрэглэх болов. Нийтийн хоолны газрууд бий болж, дорно дахины
болон европ хоолоор хүмүүсийг үйлчилж байсан нь монголчуудын хоолны төрөл,

                                       268
                          Монголын түүх, соёл, ёс заншил

хооллох горим журамд хувьсал гарахад нөлөөлжээ. Тавиад оны эцэс, жараад оны
эхэнд улс орон даяар явуулсан соёлын довтолгоон нь соёлч, боловсон байдлыг
хүмүүсийн аж төрөхүйд нэвтрүүлэхэд зохих нөлөө үзүүлж, хүн амын хэрэгцээг
аль болох дүүрэн хангах зорилгоор жижиглэн худалдаалах барааны нэр төрөл,
хэмжээг нэмэгдүүлж, гурил будаа, ногоон цай, дүнсэн тамхи, ёотон, хөвөн даавуу,
торго зэрэг давын өмнө хэрэглэх бараагаар хангах явдал өсжээ. Хүнсний ногоо,
гахай, шувууны махыг хүнсэнд хэрэглэх явдал нэмэгдэв.
     Махан хоол: Монголчууд таван хошуу малынхаас гадна ангийн махыг хоол
хүнсэндээ улирлын онцлог, хоол хүнсний зориулалтаас хамааран хэрэглэдэг
боловч хонины махыг аль ч улирал, нөхцөл байдалд илүү түгээмэл хэрэглэдэг.
Тиймээс хонины махан хоол хүнсний жишээгээр тодруулан өгүүлье.
     Хонь төхөөрч, өвчих ёс: Монголчууд мал төхөөрч өвчихдөө лам хувраг
болон эмэгтэйчүүдээс бусад хар хүн ба залуучууд оролцдог бөгөөд хэрэгцээгээ
үндэслэж харилцан адилгүй хонийг сонгож төхөөрдөг. Айлын эрэгтэй нь
гэртээ үгүй байвал бусад айлын хар хүнийг залж хонь төхөөрүүлээд хоол будаа
бэлтгэхийн хамт гар цайлган хүндэлдэг. Гэрийн зүүн талд цэвэр газар юм уу,
дэвсгэр дэвсэн бэлдээд хонины толгойг баруун хойд зүг хандуулан унагаж
төхөөрдөг. Зарим уламжлалаар олон жил удаа дараалан хонь төхөөрсөөр байтал
тоо нь гүйцэж сүүлдээ төхөөрсөн хонь нь үхэж өгөхгүй зовоон хонь төхөөрсөн
хүнд нүгэл болдог гэж үздэг.
                                          Монголчууд хонийг голлож буюу
                                          өрцлөж төхөөрөх (дөрвөн мөчийг нь
                                          өөд харуулан унагаагаад хонины
                                          баруун бие талд сөхрөн сууж, зүүн
                                          гараараа хонины урд хоёр хөлийг
                                          чанга атгаж, баруун хөлөөрөө
                                          хонины хойд хоёр хөлийг дараад
                                          баруун гараараа хонины аюулхайны
                                          мөгөөрснөөс доош ноосыг нь үгтээн,
                                          хурц хутгаар нударга багтмаар урт
                                          хагалж гараа өрц рүү нь чихэн
                                          оруулж өрц махыг нь улаан хоолойн
                                          хажуугаар нь хагалаад дунд хуруугаа
                                          оруулмагц     нурууны      үе   дээр
                                          гүрвэлзсэн гол судсыг гогодож
                                          таслах) аргыг түгээмэл хэрэглэдэг
Зураг 6.33. Хонины гулууз мах             бол тайлга тахилгын зэрэг зарим
Тайлбар: Махны ангилал, нэрийдэл
Эх сурвалж: Ж.Сосоржав. Малын хишиг: мах,
                                          онцгой тохиолдолд бооролж буюу
махан бүтээгдэхүүн. УБ., 2016.            хоолойдож төхөөрөх (хурц хутгаар

                                      269
                           Монголын түүх, соёл, ёс заншил

хонины гүрээний судал, мөгөөрсөн хоолойг нь огтлох) аргыг ашиглах явдал бий.
Хонийг өвчихдөө хонины баруун талын урд шийрээс эхлэн арьсыг нь ярж
дуусгаад өвчүүний хэрсэнгээс эхлэн арьс махыг нь яран салгаж зүүн биеэс нь
нудрагадан өвчдөг. Туламлан битүү өвчих хэрэгцээтэй болвол өлгөж байгаад
хонины амнаас эхлэн толгойг нь гаргаж, улмаар хаа, гуяыг нь өвчин гаргаад
битүүгээр өвчиж авдаг.
    Хонины мах эвдэх, өлгөх ёс: Хонины махыг бүхлээр нь юм уу, цээж, бөгсөөр
нь салгаад цаг гаруй хагсаасны дараа эвдвэл мах нь хэв янз сайтай тэвхгэр тэнэгэр
байдаг. Юуны өмнө мөчлөн эвдэхдээ өвчүүг бүдэрхийгээс эхлээд хавирганы заагаар
огтолж салгаад, хавирганы толгойг сээрний үеийн хажуугаар үечлэн салгаснаар
хоёр хааг эвдэж авна. Гуя болон ууцны махыг тэгш хуваарилан зүсэж, аарцаг ясны
хэлхээс болон сүүжний толгойг олон ясны наалдвар үеэс салган эвддэг. Ууцыг сээр
хүзүүнээс нь сүвээний хавирганы хажуугаар нурууны үеийг нугалан салгах бол
сээр, хүзүүг толгойноос нь аман хүзүүгээр салгаж авсаны хойно сээр, хүзүүний
залгаа үеэр нь огтлож нугална. Хонины толгойг арьснаас нь огтолж аваад урд хоёр
шийрийг залгаа чөмөгний үеэр, хойд хоёр шийрийг шагайт чөмөгний үеэр тус бүр
огтлон нугалж салгадаг. Мөчлөн салгасан махаа дахин огтлож үе гишүүгээр нь
үечлэн хэсэглэхийг “торлон эвдэх” гэдэг. Хонины махыг мөчлөн салгасны дараа
хонины гуяыг шагайт чөмгөөр, хааг өлгөө махаар, ууцыг сүвээ хавирганы завсраар,
хүзүү сээрийг хүзүүний хар махаар тус бүр нүхлээд өлгөж загсаадаг.
    Хонины гэдэс дотор салгаж,
гаргах ёсон: Цоройг дүгрэглэн
цавинд нь хүртэл огтлоод голлосон
нүхээр нь баруун хааны залаа
чөмгөнд өлгөөд сэмжийг авч, гэдэс
гүзээг хамт салгаж гаргасны дараа
бүдүүн гэдэсний толгойг давсагтай
нь хамт аарцагийн хөндийгөөр
дотогш татан гаргана. Улмаар өрц
махыг нь дүгрэглэн огтолж улаан Зураг 6.34. Хонины гэдэсний бүдүүвч
                                      Тайлбар: Үндсэн хэсгүүдийн зураглал
хоолойн нүхэнд нь зүүн гуяны Эх сурвалж: Ж.Сосоржав. Малын хишиг: мах,
шагайт чөмгийг татаж өлгөөд махан бүтээгдэхүүн. УБ., 2016.
цээжний хөндий дотор хурсан цусыг авсаны хойно өрц махыг огтлон элэг бөөртэй
нь залгаатай хамт авч өлгөнө. Хамгийн сүүлд мөгөөрсөн хоолойг татан гаргаж
уушги зүрхийг цээжний хөндийгөөс авч зүрхний үнхэлцэг хальсыг нь хагалан
зүрхний хоёр харангуйг (дүлий ч гэдэг) нь авч хаяад уушги зүрхийг хамт авч
өлгөдөг. Зарим тохиолдолд зүлдлэн (уушги, зүрх, элэг, бөөр бүгдийг залгаатай)
авдаг ёс бий. Толгой шийрийг гэдэс дотрыг нь угааж цэвэрлэсний дараа зуламлах
юм уу, хуйхалдаг.

                                       270
                          Монголын түүх, соёл, ёс заншил

                                          Хонины мах хадгалах ёс: Монголчууд
                                          хонины махыг чийгтэй нялцгайгаар нь
                                          өлгөж хадгалах, зуны халуунд буюу
                                          өвлийн хүйтэнд борцолж хадгалах,
                                          боож хадгалах, үүцлэх буюу гүзээлж
                                          хадгалах, эсвэл хэрэгцээгээ үндэслэж
                                          хонины махаа борцлоод талхдаж
                                          хадгалах зэрэг арга маягтай байдаг.
                                          Өлгөсөн махыг хагас сар, нэг сар буюу
                                          нэг улирлаар ч хадгалж болдог байхад
Зураг 6.35. Мах борцлох байдал            нэхий, тулам зэрэгт хийж боосон махыг
Тайлбар: Мах хадгалах нэг арга            сүүдэр дагуулан газар тавьж хэсэг
Эх сурвалж: Ж.Сосоржав. Малын хишиг: мах,
махан бүтээгдэхүүн. УБ., 2016.
                                          хугацаанд хадгалж иддэг. Мөн хонины
                                          махыг бүхлээр нь үүцлэж хадгалаад
хаврын хахир хүйтэн хавсаргатай цагт мал сүрэг хүч таргаа хаясны хойно гаргаж
идэхээр бэлтгэнэ. Цэвэрлэсэн гүзээнд торлон эвдсэн махыг хийж үүцтэй адил
хадгалах явдал бас бий бол борцолж хадгалах заншил нь түгээмэл дэлгэрсэн юм.
     Хонины мах чанах, идэх ёс: Хонины гэдэс дотрыг гургалдай чихэх, зайдас,
шавай цутгах, үнхэлцэг чихэх, сархинаг дүүргэх зэрэг аргаар боловсруулан иддэг.
Хонины дотор мах чанахад хонины элэг, цус нь түргэн болж, амархан хатдаг тул
анхааран үзэхийн хамт бөөр чанахдаа заавал өөхтэй нь чанадаг, хэрэв бөөрний
өөхийг нь мөлтөлж аваад харлуулан чанавал “мал сүрэг турж, мах шөлөөр дутна”
гэж цээрлэдэг. Хонины гэдэс чанавал айл хөршөө дуудаж хуваалцан идэх буюу
хэсэг тус бүрээс дутаалгүй хувь түгээн олуулаа иддэг заншил бий. Дотор мах
идэхээс өмнө гэдэс болгоны боосон үзүүрийг урьдаар огтолж галын бурхандаа
өргөн хонины хишгийг хуваалцдаг. Хонины толгойн баруун эрүүг охин, зүүн
эрүүг хөвгүүндээ өгөхийн зэрэгцээ толгойн таван эрхтэн (хэл, тагнай, нүд, чих,
хамар)-г зохистой хуваадаг.
     Хүйтэн усанд мах чанавал мах хүйтэн усан дотор удаан дэвтэж махны шим
шүүс нь урсан гарч амт шимт нь муудаад харин махны шөл нь хурц агшуун
болдог байхад буцалсан усанд мах чанавал хонины махыг буцалсан усанд
тавимагц махны өнгө борлож шим шүүс нь тэр дороо махан дотроо хадгалагдан
байж чанасан мах нь шимлэг, амттай зөөлөн, шөл нь тунгалаг, агшуун бус байдаг.
Монголчууд мах чанахдаа зөвхөн давснаас өөр ямар ч амтлагч хийдэггүй. Мөн
мах чанах хугацааг сайтар анхаарч түүхий шүүрхий ч биш, ялз шалз чанасан ч
биш харин яг мах болж үнэр амттай дээр нь гаргаж иддэг. Махыг идэхдээ зүүн
гартаа бариад баруун гараар хутганы ирийг биеийн зүгтээ хандуулан атгаж,
махны гадар талаас дотогшоо огтлохдоо эрхий хуруугаараа огтлож байгаа махыг
даран түшээд махаа газарт унагахаас сэргийлэхийн зэрэгцээгээр хутга хальтирч

                                      271
                              Монголын түүх, соёл, ёс заншил

гар авахыг сэрэмжилдэг. Ясыг мөлжихдөө мах шөрмөс үлдээлгүйгээр цэвэрлэдэг.
Гийчний өмнө тавьдаггүй мах гэвэл дунд чөмөгний тойг, шагайт чөмөгний борви,
залаа чөмөгний ар булчин (харуул мах ч гэдэг), далны мөгөөрс, хавирганаас
богино хавирга, өвчүүний бүдэрхий болон хонины хүзүү зэрэг болно. Лам хүнд
дунд чөмөг тавьдаггүй нь лам нар зарим зан үйлдээ хүний дунд чөмгөөр хийсэн
хэрэгсэл ашигладаг тул цээрлэдэг.
     Монголчуудын уламжлалд хорхог (хонины махыг саванд улайлгасан
чулуутай шатлан тавьж давс, сонгино зэргээр амт оруулаад битүүлж зөөлөн
галаар болгох), дөрвөн шимт (шагай, тойг, борви, ахар сүүл)-ийн шөл, толгойн
шөл зэргээр хий хуй дарж, бие махбодийг тэнхрүүлэхэд ашигладаг. Хонины
далыг хүндэтгэн үзэж нагац хүнд тавих бөгөөд тиймгүй тохиолдолд хамгийн
ахмад настан гар хүрч, далны өмнө буюу дээд талаас хуудас зүсэж бүх хүнд
хишиг хүртээдэг.
     Сүү, сүүн бүтээгдэхүүн: Монголын уламжлалт хоол хүнсний зүйлд
зонхилох байр суурийг сүү, цагаан идээ эзэлдэг билээ. Байгаль дээр орших олон
төрлийн хүнснээс хүний биед юугаар ч орлуулашгүй амин дэм, шим тэжээлт
бодисыг агуулдаг төгс бүтээгдэхүүний нэг нь сүү юм. Сүү нь өөрөө бие даасан
үнэт хүнсний бүтээгдэхүүн төдийгүй төрөл бүрийн цагаан идээний түүхий эд
болдог. Сүү нь эмчилгээ сувилгааны өндөр ач холбогдолтой хүнсэнд тооцогддог.
Үүнээс гадна сүү нь монголчуудын хувьд хүнс байгаад зогсоогүй зан үйлийн
томоохон хэрэгсэл болж ирсэн билээ. Сүүгүй үдэлт угталт, найр хурим байдаггүй
төдийгүй ямар нэгэн ёслол хүндэтгэлийн ажил явагддаггүй. Сүүний найрлаганд
ус, тос, чихэр, уураг, төрөл бүрийн амин дэм, эрдэс бодис гэх мэт 300 орчим
зүйлс их бага хэмжээгээр байдаг. Тэдгээр нь сүүн тэжээлтний амь амьдралыг
тэтгэж дэмжих хэмжээнд маш нарийн тун хэмжээгээр агуулагдаж, давтагдашгүй
амт чанарыг бүрдүүлж байдаг ажээ.




Зураг 6.36. Цагаан идээний үндсэн төрлүүд
Тайлбар: Сүүн бүтээгдэхүүнээс гарган авсан тослогийн зүйлийн хамт
Эх сурвалж: http://terbumtan.com/

                                           272
                          Монголын түүх, соёл, ёс заншил

    Монголчууд сүүг эмчилгээнд олон янзаар өргөн хэрэглэхдээ үнээний сүү
хоолны шингэлтийг сайжруулдаг, ямааны сүү бие чийрэгжүүлдэг, гүүний сүү
холестерин бууруулдаг, ингэний сүү хор тайлахдаа сайн гэж үздэг ажээ. Өдөр
бүр өлөн элгэн дээрээ нэг аяга үнээний хөөрүүлсэн сүү уухад гэдэсний гүрвэлзэх
хөдөлгөөнийг сайжруулж өтгөн хаталтыг эмчилж чадна. Ханиад болон ямар
нэгэн архаг өвчинд сайн. Ямааны сүү амтлаг сэрүүн чанартай. Хөөрүүлж уухад
хий, бадгана, хүйтнийг арилгаж биеийг чийрэгжүүлнэ. Сайн ширгээж уувал хий
дарж, сэтгэл тайвшруулж, цусны даралт ихсэлтийг бууруулахад тустай. Орчин
үед үйлдвэрийн аргаар сүүнд дулааны боловсруулалт хийж шууд хэрэглэх
зориулалттай ариутгасан сүү боловсруулж байна.
    Сүүг ашиглан боловсруулдаг уургийн төрлийн идээнд аарц, ааруул, ээдэм,
бяслаг, ээзгий ордог. Уламжлалт аргаар буцалгасан тараг, нэрмэлийн цагааг
тусгай уутанд шүүж аарцыг хоёр янзаар хийдэг. Цагааг шүүж хийсэн аарцыг
нэрмэлийн аарц, таргийг шүүж хийсэн аарцыг тарагны аарц гэнэ. Нэрмэлийн
аарцыг хийхдээ цагааг өөр саванд юүлж 10-12 цаг байлган хөргөнө. Энэ үед
уургийн зүйл нь тунгаагдана. Дараа нь даавуун уутанд хийж зөөлөн шахаж шар
усыг нь гадагшлуулна. Үүний дараа аарцны жингийн 30 хувьтай тэнцэх сүү хийж,
дахин шүүгээд сэврээнэ. Тарагны аарц хийхдээ шинэ бүрсэн тарагийг зөөлөн гал
дээр 30 минут буцалгаад шүүдэг. Бэлэн болсон аарцыг гүзээнд хадгалах ба намар
орой бэлтгэн өвлийн турш хадгалан хавар голдуу хэрэглэнэ.
    Аарцыг бага зэрэг сүүгээр амталж, базаж, шахах, шүүх зэргээр нягтруулах
бөгөөд нарийн утсаар зүсэх юм уу, хэвлэх байдлаар тусгайлан бэлдсэн хавтан
дээр өрж тавин наранд хатаана. Аарц нь уургаар нэн баялаг, нар салхинд хэдэн
өдөр хатаахад ааруул болно. Сайн шахаж шүүсэн аарцаар сүүн хурууд, зоосон,
хорхой ааруул тусгай хэвэнд шахаж мойл, үзэм, чихэр, вареньтай хольж олон
төрлийн ааруул хийдэг.
    Бяслаг болон ээзгийний эх ээдмийг гаргахдаа тогоотой халуун сүүнд тараг,
цагааг багахан хийж, зуугуухан халааж ээдүүлдэг бөгөөд шар сүүнээс нь ялган
авч үлдсэн өтгөн хэсгийг шахахгүйгээр иддэг идээ юм. Ээдүүлэгчээ (тараг, цагаа)
сүүндээ тохируулбал ээдэмний гарц арвин байх бөгөөд ээдмийг сүүгээр сэлбэн
амтшуулан идэж болно. Бас өөр байдлаар халуун сүүнд уураг сүү нэмж буцалган
ээдүүлээд шүүж аваад дэлгэц дээр тавьж хатаагаад идэж хэрэглэж болно. Ээдмийг
нярай хүүхэд болон уургийн дутагдалтай хүмүүст үндсэн хоол тэжээл болгоно.
    Бяслагийг болсон сүү болон өрөм цөцгийг нь аваагүй түүхий сүүг ээдүүлж
шахах хоёр аргаар хийдэг. Бэлэн болсон ээдмийг даавуун уутанд шүүж хоёр
хавтгай мод эсвэл чулуун завсар хийж хүндрүүлэгчээр дарж шахан шар усыг
улам сайн шахан нягтруулна. Ээдүүлэг ихэдвэл бяслаг гашуун, исгэлэн амттай
болох ба зөв ээдүүлж сайн шахсан бяслаг гадуураа атираагүй, зүсэхэд ширхэг нь
мэдэгдэхгүй, нягт биежилттэй байдаг. Түүхий сүүний бяслаг тос нүнжиг сайтай,

                                      273
                          Монголын түүх, соёл, ёс заншил

болсон сүүний бяслагаас чанарын хувьд илүү байна. Болсон сүүний бяслаг тослог
багатай учир хэт хатаж, дэвтэхдээ муу тул төдийлөн хатааж нөөцөлдөггүй.
    Ээзгий хийхдээ ээдүүлгийн шар сүүг нь шүүж ялгалгүй, зөөлөн галаар
буцалган ээдэмд нь шингээн ширгээдэг. Ингэхдээ ээдмийг жижиглэн хусуураар
хутган хүрэн шаргал өнгөтэй болтол нь хуураад тусгайлан бэлтгэсэн дэлгэц
модон дээр гарган тавьж хатаана. Ээзгийний найрлаганд уургийн бодис, сүүний
чихэр харьцангуй их байдаг. Ээзгийг дангаар нь хэрэглэхээс гадна цагаан тосонд
хольц болгодог.
    Сүүг исгэх аргаар хийсэн бүтээгдэхүүнд тараг, хоормог, айраг зэрэг орно.
Тарагийг хийхдээ сүүг дундажхан халаагаад хөрөнгө хийн сайтар самарч жигд
холиод, саванд хийн таглаж дулаан орчинд хөдөлгөөнгүй байлгасаар аажмаар
ээдүүлж бүрэлдүүлдэг. Хөрөнгө багадвал тараг бүрэлдэх нь удаашрах ба хөрөнгө
ихэдвэл хэт исгэлэн хүчтэй болно.
    Айргийг ширэн хөхүүр, модон
хувингийн аль нэгэнд исгэх боловч
хөхүүрт исгэх нь илүү байдаг.
Монголчууд айргийг хоёр үндсэн
аргаар исгэж иржээ. Хөхүүрээр
исгэхдээ урьд онд айраг исгэж байсан
хөхүүрээ дараа зун нь дэвтээж цахлан
дүүжлээд түүндээ шинэ саамаа хийж Зураг 6.37. Хөхүүрэнд айраг исгэж буй байдал
сайтар бүлж исгэдэг. Айргийг хэдэн Тайлбар: Соёлын биет бус өвийн үндэсний
                                       төлөөллийн жагсаалтанд бүртгэгдсэн
жил дараалан исгэсэн ширэн хөхүүр Эх сурвалж: http://www.olloo.mn/
айрагны шим чанарыг өөртөө сайн
шингээсэн байх тул тусгай хөрөнгө шаарддаггүй. Хэрэв хөрөнгөөр исгэх бол
намрын айрганд 1 кг орчим шар будаа, ахрын эсгий зэргийг хийж идээшүүлэн
авч цэвэр уутанд хийж хадгалсан байх ёстой. Ингэж хатаасан хөрөнгөө саамандаа
хийж бүлж исгэнэ. Эсвэл хонь ямааны шинэхэн таргаар хөрөнгөлөн исгэж болно.
Мөн зарим газар хусран гүүний халуун саамыг айргийн ширэн борвинд хийж
халуун өдөр моринд ганзагалан давхихад уг саам зайлагдаж өөрөө иснэ. Айргийн
исэлтэд нөлөөлөх нэг чухал ажиллагаа бол бүлэлт бөгөөд улирлын байдлаар
тохируулан зун бол саамаа хийнгүүт 5000-7000, намар бол 3000-4000 бүлнэ.
Бүлэлт сайтай айраг 7-8 цагт исэж гүйцэх ба намрын айргийг дэндүү олон бүлбэл
шингэрч цайдаг бол зуны айргийг дутуу бүлбэл хэтэрхий исгэлэн амттай болно.
    Хоормог нь исэж бүрэлдэхдээ нягт ээдэм үүсгэдэггүй тунаж шар сүү
ялгаруулдаггүй нэгэн жигд бүрэлдэлт үүсгэдэг. Гүүний айрагтай харьцуулахад
хавьгүй өтгөн боловч хөөсөрч шуугисан, тагнайд ууссан, исгэлэн сайхан амттай,
уруул чимчигнүүлж, хамар цоргиулдаг их хийжилттэй ундаа болдог бөгөөд
хүний бие махбодын бодисын солилцоог эрчимжүүлж, хялбар шингэдэг.

                                      274
                          Монголын түүх, соёл, ёс заншил

     Мал төллөж байх үед гүүнийхээс бусад малын уураг сүүгээр бөсгөсөн уураг
(саванд хийсэн уургийг тогоотой усанд тавьж уураар нь болгоно), хэлгий уураг
(бөсгөж болохооргүй шингэрсэн уургийг аажмаар халааангаа самарч буцалгаад
өтгөрүүлнэ), хатаасан уураг (шууд буцалган агшаана), уургийн ээзгий, уургийн
ааруул зэрэг хэд хэдэн төрлийн цагаан идээ хийж бэлтгэж болдог.
     Монгол цагаан идээний тоног төхөөрөмж нь энгийн, хийх арга нь хялбар,
хадгалдаг сав нь хүний биед хоргүй (гүзээ, олгой, хөхүүр, тулам) байдаг. Гэхдээ
цагаан идээ боловсруулах уламжлалт аргыг илүү дэвшилттэй орчин үеийн арга
технологиор баяжуулан хөгжүүлэх шаардлага зүй ёсоор тавигдаж байна.
     Тос, тослогийн зүйл: Тосны төрлийн идээнд өрөм, зөөхий, цөцгий, шар,
цагаан тос, цөцгийн тос юуны өмнө орно. Сүүг зөөлөн гал дээр хөөрүүлж
олонтаа самран хөөсрүүлэнгүүт галын хүчийг намдуулж хөөсийг нь аажмаар
замхруулаад, дахин галын хүчийг аажмаар нэмж буцлахааргүй халааж хөргөх
замаар өрөм загсаана. Хурааж хадгалсан өрмийг зөөлөн галаар хайлуулж, шар,
цагаан тос гэдэг хоёр төрлийн цагаан идээ бэлтгэдэг. Шар, цагаан тосоо хатаасан
гүзээ, давсаг, олгойг сайн дэвтээж, угааж цэвэрлээд бүлээвтэр үед нь хийж
дүүргээд амсрыг боож царцаан олон сараар хадгалж хэрэглэдэг.
                                             Цөцгийг ялган авахад сүүний
                                             тослогийн хувийн жин бусад
                                             хэсгийг бодвол хөнгөн учир дээш
                                             хөвж,        өнгөн         хэсэгтээ
                                             хуримтлагддаг боловч ширгэх
                                             дөхсөн малын сүү, гашилсан
                                             сүүний тос ялгарахдаа муу байдаг
                                             учир цөцгийг ялгахад төвөгтэй.
                                             Намхан бөгөөд өргөн саванд
                                             хийвэл цөцгий ялгарахад дөхөмтэй
                                             байдаг хэдий ч эдүгээ сүүний
                                             тосыг богино хугацаанд бүтээмж
Зураг 6.38. Уламжлалт аргаар цагаан идээ     өндөртэй ялгахын тулд цөцгий
боловсруулах зарим ажиллагаа                 ялгах      машиныг        түгээмэл
Тайлбар: Соёлын биет бус өвийн үндэсний
төлөөллийн жагсаалтанд бүртгэгдсэн           ашигладаг. Цөцгийг буцалгаж
Эх сурвалж: Г.Хаянхярваа, С.Шинэжил. Малын   сэрүүн газарт хадгалж хүнсэнд
хишиг: Сүү, сүүн бүтээгдэхүүн. УБ., 2016.
                                             шууд хэрэглэхээс гадна модон юм
уу, паалантай саванд хийж хураагаад гашилж тараг болмогц нь 200-300 орчим
бүлэхэд цөцгийн тос аяндаа ялгарна. Цөцгийн тосыг ялган авч хүйтэн усаар
зайлж давслах буюу шарлуулаад гүзээ, олгой, сав суулганд хийж хадгалж болно.
     Шар тос нь хамгийн эмнэх чадвартай идээ бөгөөд Монголчууд шар тосыг
дангаар хэрэглэхээс гадна бин, далан давхар, шарвин, хуушуур хайрах, цайнд

                                      275
                         Монголын түүх, соёл, ёс заншил

хийж самрах, цай хийцлэх, будаа хутгах, боовны зуурмагт хийх, боов чанах,
арвайн гурил зуурч идэх зэрэгт хэрэглэхээс гадна элдэв өвчин хууч засах,
эмчилгээ түүнчлэн бурхан номын үйл, тахилд хэрэглэж ирсэн уламжлалтай.
Хөлдөж бэртсэн, цас бороонд осгосон, гол усанд унаж чөмөг нь хөрсөн хүнд
шар тосыг архинд хөвүүлэн уулгавал түргэн тус болохын дээр гэдэс өвдөх, хий
хатгалгаатай үед хуурсан будааны хальсыг шар тостой хольж халаагаад жин
тавибал үтэр түргэн эдгэрдэг. Шар тосны анагаах чадварыг уламжлалт сударт
оюун ухааныг нэмэгдүүлж, сэтгэлийг тайвшруулан, насыг уртасгаж, нүдний
харц ба өнгийг сайжруулан залуужуулж, уушги, чихний өвчин, мэсний болон
галд халсан шарх, солиорох зэрэг өвчнийг арилгахад тустай хэмээн бичжээ.
    Мөн тос, тослогийн зүйлд өөхөн тос, ургамлын тос зэргийг хамруулж үзнэ.
Малын маханд гадар ба дотор өөх гэж хоёр төрлийн өөх байдаг бөгөөд гадар
өөхийг ерөнхийд нь хавирганы, өвчүүний, ууцны, сүүлний өөх гэж дөрвөн
хэсэг хуваадаг бол дотор өөхийг сэмж, бөөрний өөх, чацархайн өөх, халим өөх
хэмээн ангилж үзнэ. Монголчууд эдгээр өөх тосыг хүнс тэжээл болон ахуйн
хэрэгцээнд харилцан адилгүй хэмжээ, зориулалтаар ашиглах ба нэн ялангуяа
хонины сүүлийг түгээмэл хэрэглэдэг. Улмаар малын гаралтай тос гарган авах
бөгөөд түүнийг дотор нь шөлний (мах чанахад ялгарсан), хайлсан, ясны хэмээн
төрөл зүйл хуваадаг. Өөхөн тосыг ашиглан хүнсэндээ боорцог, хуушуур хайрах
болон тогооны хөөтэй хольж шалз, хачиг зэргийг эмнэдэг. Орчин цагт хүнсний
хэрэглээнд наранцэцгийн, шар буурцгийн, оливын зэрэг ургамлын гаралтай
тосыг түлхүү хэрэглэх болсон.
    Үр тариа, жимс
ногоо: Монголчууд эрт
дээр     үеэс    арвайн
цэвэрлэсэн үрийг хуурч
тээрэмдэн      шигшиж Зураг 6.39. Гурилаар хийх зарим төрлийн хүнс
арвайн гурил хийхийн Тайлбар: Хүнсний өргөн хэрэглээний нэгэн хэсэг
сацуу арвайн хөц будаа Эх сурвалж: http://terbumtan.com/
хийж хоол хүнсэндээ өргөн хэрэглэж иржээ. Түүнчлэн хөх тарианы гурилаар
талхан бүтээгдэхүүн, бог будаагаар чангаамал хийж өдөр тутмын хоол хүнсэндээ
хэрэглэдэг байна. Буудайн гурил нь монголчуудын хоол хүнсний хэрэглээнд
зонхилох байр суурь эзэлнэ. Буудайн гурилыг мах, сүүн хоолны хольц болгон
хэрэглэхээс гадна олон төрөл зүйл боов, боорцог, талх, гурилан бүтээгдэхүүн
хийдэг. Монгол боов боорцгийг сайтар нухаж, нягтруулж их хэмжээний шар тос,
эсвэл өөхөн тосонд чанаж хийдэг тул өлтэй, аяны хүнс, аяганы хийц байдлаар
хэрэглэхэд тохиромжтойн дээр удаан хадгалагдах чанартайгаараа онцлог хүнс
юм. Боов боорцогноос хавсай, хэвийн боовыг ёслол хүндэтгэлийн үед хэрэглэх
бол ердийн үед боорцог, бин, гамбир хийж хэрэглэдэг. Гурилыг ашиглан бууз,

                                     276
                            Монголын түүх, соёл, ёс заншил

хуушуур, банш зэрэг битүү хоол, бантан, гурилтай шөл зэрэг шөлтэй хоол,
цуйван зэрэг хуурганы төрлийн Монголчуудын өдөр тутмын үндсэн хоолны
цэсийг бүрдүүлж байдаг.
                                      Монголчууд гурил, будаа ховор үед түүнийг
                                      орлуулан мойл, мэхээр, цагаан төмс, ямаахай,
                                      гоёо зэрэг ургамлыг сүүнд чанаж, өрөм шар
                                      тостой холих буюу мойл, мэхээртэй цагаан тос,
                                      ааруул, сүү, цагаан идээ бэлтгэж, өвөл хаврын
                                      жимс ногоо ховордсон бэрх улирлыг өвчин
                                      эмгэггүй, эрүүл энх давдаг байжээ. Мөн нэрс,
                                      хад, улаалзгана, долоогоно, үрэл, мойл, үхрийн
                                      нүд, самар, чацаргана, мөөг, гогод, хүмүүл
                                      зэрэг байгалийн жимс ногоог аль эртнээс түүн
                                      цуглуулж идээ ундааны нөхвөрөөр ашиглаж
                                      ирсэн боловч жимс, ургамлыг үндсээр нь ухаж
                                      малтахгүй, салаа мөчрийг нь хугалахгүй,
                                      боловсроогүй үед нь түүхгүй, бүгдийг нь
                                      дуустал авахгүй, мөөгний хүрээ эвдэхгүй зэрэг
                                      хатуу цээртэй байсан юм.
Зураг 6.40. Жимс жимсгэнэ
Тайлбар: Манай оронд ургадаг              Монголчууд XVIII зууны үе гэхэд зарим
жимсний төрлөөс                       газруудад хүнсний ногоо тариалж хоол
Эх сурвалж: https://mn.wikipedia.org/
                                      хүнсэндээ хэрэглэж ирсэн байдаг. Тухайлбал,
шар манжин, шар лууван, өргөст хэмх зэргийг цөөн газар тариалж хүнсэндээ
хэрэглэж байгаад 1940-өөд оны үеэс эхлэн улаан лооль, шийгуа, амтат гуа
зэргийг хэрэглэж байжээ. Хүнсний ногооны хамгийн түгээмэл төрөл болох
төмс, байцаа, лууван, манжин, сонгино зэргийг 1960-аад оноос эхлэн хаа сайгүй
өргөн тариалж ургуулах болсноор монголчуудын хоол хүнсний хэрэглээг төмс,
хүнсний ногоогүйгээр төсөөлөх аргагүй болсон билээ.
     Ус, цай, архи: Монголчуудын хоол ундны тогтолцоонд усаар суурилан
боловсруулдаг цай ундаа чухал байр суурь эзэлнэ. Энэ төрөл зүйлд цай, хярам,
цийдэм, цэнгэг болон рашаан булгийн ус, шимийн архи зэрэг ордог. Эдгээрийн
дотроос монголчуудын жилийн дөрвөн улиралд өдөр тутам хамгийн нийтлэг
уудаг ундаа бол цай юм. Цайг бор цай, хярам, сүүтэй цай хэмээн ангилна. Бидний
өвөг дээдэс эрт дээр үеэс байгальд ургадаг зуу гаруй ургамлыг таньж цай
орлуулан хэрэглэж ирсэн. Монголчууд цайг ихэвчлэн малын сүүгээр сүлж зарим
нутагт шар тос, хужир, давс нэмж, аль болох тосорхог, тэжээллэг хийдгээрээ
бусад үндэстний хэрэглэдэг цайны төрлөөс өвөрмөц ялгаатай бөгөөд ингэж
чанасан цай зөвхөн ундааны төдийгүй хоолны үүрэг гүйцэтгэх тал ч бий.
Монголчуудын аяганы хийц гэж нэрлэдэг хоолны зүйл ч цайтай холбоотой.

                                        277
                            Монголын түүх, соёл, ёс заншил

Монголчууд          цайг       аагтай,
гурилтай, банштай, борцтой,
цулхиртай, хорхогтой, өрөм
самарсан, сүүл хөшиглөсөн,
будаа хийсэн зэргээр нийт 20
гаруй төрлөөр хийцэлж уудаг.
Байгаль цаг уурын нөхцөл
зэрэг хүчин зүйлээс шалтгаалан
манай орны зүүн аймгууд цайг
ихэвчлэн давсгүй, шингэвтэр
хийж уудаг бол баруун аймгууд Зураг 6.41. Цай чанах зарим арга
давстай, өтгөн цай хийж уудаг. Тайлбар: Цай чанах нутаг нутгийн маш олон арга бий
Хярам нь буцалсан усанд цай Эх сурвалж: https://www.facebook.com/milkollc/
хийж идээшүүлэлгүйгээр сүүгээр сүлэн уудаг ундааны нэг төрөл бөгөөд нэн
ялангуяа дулааны улиралд түлхүү ууж хэрэглэдэг.
     Монголчууд газрын гүний болон гүн биш ордтой цэнгэг ус буюу рашаан
төст усыг шүтэн биширч, элдэв эмгэг хуучаа илааршуулж иржээ. Эдүгээ манай
оронд янз бүрийн бүтэц, найрлага бүхий 400 шахам рашаан, рашаан төст цэнгэг
ус байдаг ажээ.
                                       Монголчуудын өргөн дэлгэр хэрэглэж ирсэн
                                       хөлчүүрүүлэх ундаа бол цагаагаар нэрсэн архи
                                       юм. Үүнийг монгол архи, нэрмэл архи, шимийн
                                       архи, сүүний архи гэх мэтээр нэрлэх ба бэлтгэх
                                       явцыг “тогоо нэрэх” гэж нэрлэдэг. Тогоо
                                       нэрэхдээ бэлтгэсэн цагаагаа, эсвэл таргаа
                                       тогоонд бялхтал хийж, дээр нь дээшээ шувтан
                                       хоёр тохой өндөр бүрхээр суулгаж, түүний
                                       амсар дээр жалавч буюу жижиг тогоо тавина.
                                       Ингээд цагаа буцлахад спирт ууршин дэгдэж
                                       хүйтэн ус бүхий жалавчны ёроолд хөрөөд
                                       дусал болон доош унахдаа бүрхээрийн дунд
                                       хавьд байрлах тосгуурт хураагдах буюу тусгай
                                       цоргоор гадагш гоожиж тоссон саванд архи
Зураг 6.42. Тогоо нэрэх байдал         хуримтлагдана. Тогоо нэрэхийг нээлттэй болон
Тайлбар: Хаалттай байдлаар архи        хаалттай гэж ангилах бөгөөд нээлттэй арга нь
нэрж байгаа нь
Эх сурвалж: http://mn.cntv.cn/         архийг бүрхээрээс шууд цоргоор тосон авдаг.
                                       Харин хаалттай арга нь бүрхээр дотор сав
тосож архийг хуримтлуулдаг. Жалавч буюу бүрхээрийн дээр байх тогооны ус 30
орчим хэм хүрч халахад хүйтэн усаар сольж дүүргэх бөгөөд нэг тогоо нэрэхэд

                                        278
                         Монголын түүх, соёл, ёс заншил

дунджаар хоёроос дөрвөн удаа ус сольдог боловч усыг олон солих тусам архины
чанар муудна гэж үздэг. Хамгийн сүүлийн усаар авсан архийг “сувс” гэх ба энэ
нь хамгийн муу чанартайд тооцогдоно. Архийг дахин нэрвэл арз, арзаа дахин
нэрвэл хорз болдог бөгөөд хэдий олон дахин нэрэх тусам архи нь төдий чинээ
хатуу гардаг.
    Ийнхүү Монголчуудын хоол ундны төрлүүд нь эрхлэх аж ахуй, байгаль цаг
уурын нөхцөл байдалтай уялдан төлөвшин тогтсон төдийгүй хөгжлийнхөө явцад
өөр бусад үндэстний хоолоор баяжиж ирсэн. XVII-XVIII зуунд Хятад дэлгүүр,
гуанзыг дагалдан хятад хоол ундны төрлүүд дэлгэрсэн бол буддын шашны
дэлгэрэлттэй холбоотой Төвөд, Энэтхэгээс зарим төрлийн идээ ундаа дэлгэрсэн
байдаг. Харин ХХ зууны дунд үеэс хойш европ хоолны асар олон төрөл зүйлүүд
түгэн дэлгэрч байгаа билээ.




                                     279
                          Монголын түүх, соёл, ёс заншил

                               6.4. ГАР УРЛАЛ

    Монгол үндэстний олон жилийн түүхэн өв уламжлалын өнгө төрхийг ардын
гар урлалгүйгээр төсөөлөхийн аргагүй бөгөөд соёл иргэншлийн онцлогоосоо
шалтгаалан гар урлалыг өдөр тутмын амьдрал ахуйдаа хэрэглэхийн зэрэгцээ
тэдгээрийг урлаг болтол хөгжүүлж ирсэн түүхэн уламжлалтай. Гар урлал анх
үүссэн цаг нь хөдөлмөрийн багаж зэвсгээ хийж эхэлсэнтэй холбоотойн сацуу
мал маллагаа, ахуйн хэрэглээнд гар урлалын бүтээгдэхүүний хэрэгцээ шаардлага
их байсан нь түүний хөгжих нөхцлийг бүрдүүлсэн байдаг. Тиймээс ахуйн
хэрэглээндээ мод, эсгий, төмөр болон арьс ширийг ашиглан олон төрлийн эдлэл
хэрэгслүүдийг эдүгээ ч уламжлан хийж, хэрэглэсээр байна.
    Монгол ардын гар урлалыг зураг, баримал, оёмол, наамал, дархны болон
сийлбэр урлал, арьс ширэн эдлэл, эсгий эдлэлийн урлал гэсэн ерөнхий төрлүүдэд
хуваан үзэж болно.
    Түүхэн хөгжилт: Чулуун зэвсгийн үеэс агуйн болон хадны зураг, чимэглэх
урлаг зэрэг гар урлалыг хөгжүүлж ирсэн байдаг. Дэлхий дахинаа хуучин чулуун
зэвсгийн дээд үед хүн төрөлхтөн анхны урлагийн дурсгалаа хад чулуу, агуйн
хананд мөнхлөн үлдээж эхэлсэн хэмээн үздэг бөгөөд эртний урлаг үүссэн газар
нь Европ хэмээн үзсээр ирсэн байдаг. Тэгвэл, хүн төрөлхтний урлагийн эх үүсвэр
өрнө дахинд байсан шиг дорно дахинд бас байсан төдийгүй Монголын хуучин
чулуун зэвсгийн дурсгалуудыг дэлхий дахинаа нэгэнт хүлээн зөвшөөрөгдсөн
дурсгалуудтай адилтган үзэж болох билээ.
    Монгол нутгаас олдсон чулуун зэвсгийн үеийн хад болон агуйн хананд
дүрслэгдсэн зургуудыг дүрсэлсэн байдлаас шалтгаалан зосон ба сийлмэл зураг
хэмээн ангилдаг. Зосон зургийг үндсэн хоёр төрөлд хуваан үзэж болно. Үүнд:
а/ Бодит байдлаар дүрсэлсэн зосон зураг (энэ төрлийн зосон зураг одоо Монгол
Улсын нутагт ганцхан Ховд аймгийн Манхан сумын нутаг Хойд Цэнхэрийн
агуйгаас олдоод байна), б/ Хийсвэр дүрслэл бүхий зосон зураг (Увс аймгийн
Зүүнхангай сумын Зураагийн улаан хад, Өвөрхангай аймгийн Уянга сумын
Шурангын улаан хад, Төв аймгийн Зуунмод, Дундговь аймгийн нутаг Тэр
чулуу, Архангай аймгийн Жаргалант сумын Улиастын гол, Хэнтий аймгийн
Биндэр сумын нутаг Бичигт хад, Баянхонгор аймгийн Баянлиг сумын Цагаан
агуй г.м) Энэ төрлийн зургийн гол илэрхийлэх шинж нь “х” маягийн солбисон
хоёр зураасан тэмдэг ганц ба хэд хэдэн эгнээ босоо зураасан тэмдгүүд, дугуй,
гурвалжин хэлбэрийн тэмдгүүд юм.
    Хадны сийлмэл зургийн дурсгалаар Монгол орон нэн баялаг (Ховд аймгийн
Манхан сумын Ишгэн толгой, Буянт сумын Чандмань хар үзүүр, Увс аймгийн
Сагил сумын Хад үзүүр, Хэнтий аймгийн Батширээт сумын Рашаан хад, Баян-
Өлгий аймгийн Улаан хус сумын Цагаан салаа, Бага Ойгор голын сав г.м).

                                      280
                           Монголын түүх, соёл, ёс заншил

Сийлмэл зураг нь бусад төрлийн зургаасаа илүү сайн хадгалагдан үлдсэн байдаг
нь дүрсэлсэн аргатай нь холбоотой юм. Хадны сийлмэл зургийг дүрсэлсэн арга
барилаар нь: а/ Бодит байдлаар дүрсэлсэн; б/ Загварчлан (амьтныг загварчлан
дүрслэх аргаар) дүрсэлсэн хэмээх үндсэн хоёр том төрөлд хуваадаг. Дунд чулуун
зэвсгийн үеийн хадны зураг дурсгалуудыг өмнө ба дараах үеийн зургуудаас ялган
салгахад бэрхтэй тул шинэ чулуун зэвсгийн үетэй хамтатган тухайн зургуудын
сэдэв, зохиомж, дотоод харьцаа, он цаг, хийсэн арга барил, маяг зэргийг анхааран
үзэж он цагийг нь тогтоодог. Ийм дурсгалуудын жишээ болгож Увс аймгийн
Сагил сумын Можоогийн хад, Хэнтий аймгийн Рашаан хад, Дундговь аймгийн
Дэлгэрцогт сумын Бага газрын чулуу зэргийг тоочиж болно.
    Орон зайн урлагийн нэг том төрөл нь чимэглэх
урлаг бөгөөд тэр нь хүний бүтээсэн материаллаг
орчинд гоо сайхны ба оюуны дүрслэлийг шингээж,
түүнийг уран сайхнаар бүрдүүлэхэд зориулагдсан
байдаг. Монголын хүй нэгдлийн урлагт чимэглэх
урлагийн дурсгал томоохон суурийг эзэлнэ.
Чимэглэх урлаг гол төлөв ахуйн хэрэгцээний янз
бүрийн сав суулга, тавилга, зэр зэвсэг, бөс даавуу,
хувцас хунар төрөл бүрийн гоёл чимэглэл зэрэг
уран хийцтэй эд юмс бүтээдэг уран бүтээлийн олон
салбарыг хамаардаг. Одоогийн байдлаар Монгол
нутгаас олдсон чимэглэх урлагийн дурсгалын
хамгийн эртнийх нь шинэ чулуун зэвсгийн үед
холбогдож байна. Дорнод аймгийн Тамсагбулаг,
Хэнтий аймгийн Цэнхэрмандал сумын нутаг Хэрлэн
голын дээд гүүрний орчим, Дэлгэрхаан сумын Зураг 6.43. Аргалын
Хэрлэн Баян Улаан уулын өвөр, Дорноговь аймгийн толгойтой хүрэл сэлэм
Эрдэнэ сумын нутаг Дулаан ус, ОХУ-ын Байгал Тайлбар: Амьтны загварт
                                                        урлагийн дурсгал
нуурын орчим зэрэг газраас чимэглэх урлагийн Эх сурвалж:
дурсгалууд олджээ.                                      http://nationalmuseum.mn/
    Чулуун зэвсгийн үеийн урлаг нь тэр үеийн
хүмүүсийн аж ахуйгаа амжилттай хөтлөх, сайн сайхан амьдрахад эрч хүчийг
өгдөг оюун санааны амьдралын чухал хүчин зүйл байсан бөгөөд тэр үеийн сүсэг
бишрэлтэй нягт холбоотой хөгжиж ирсэн байна.
    Монголын нүүдэлчдийн соёл урлаг төмөр зэвсгийн эхэн үед хөгжлийн
харьцангуй өндөр түвшинд хүрсэн байна. Төмөр зэвсэг үйлдвэрлэлд нэвтэрч,
нүүдлийн мал аж ахуй цаашид боловсрон хөгжсөнөөр тэдний эдийн ба оюуны
соёл ихээхэн өөрчлөлтөнд оржээ. Монгол нутагт хүрэл ба төмөр зэвсгийн
эхэн үед оршин тогтнож байсан аймгуудын урлагийн гол онцлог нь “амьтны

                                       281
                          Монголын түүх, соёл, ёс заншил

загварт урлаг”-ийн өвөрмөц дүрслэх хэлбэр юм. Амьтны загварт урлагийн арга
барилаар бүтээсэн дурсгалууд эхлээд Скифүүдийн, дараа нь Сибирийн нутгаас
олдож байсан тул “Скиф - Сибирийн амьтны загварт урлаг” хэмээн тоймлон
нэрлэдэг болжээ. Энэхүү урлагийн гол сэдэв нь араатан амьтдын дүрслэл юм.
Амьтны загварт урлаг нь агуулгын хувьд бодит хандлагатай бөгөөд бүхэлдээ
хавсарга чимэглэл шинж чанартай юм. Амьтны загварт аргыг зэр зэвсэг, гоёл
чимэглэл, ахуйн хэрэгцээний зүйлсийг хийхэд өргөн хэрэглэж байжээ. Эд юмсын
дүрслэлийн зохиомжийг чадмаг хослуулж чадсан амьтныг загварчлан дүрслэх
аргаар хийсэн эртний урчуудын олон бүтээл дэлхийн урлагийн шилдэг бүтээлд
зүй ёсоор тооцогддог юм. Эдгээр эртний урчууд хүрээлэн буй орчин, тэдний
амьтдын ертөнцтэй ихэд холбоотой ойр байсан учир өөрсдийн уран бүтээлийн
гол дүрийг сонгон авдаг байжээ.
                                               Амьтдын дүрийг чулуу, хүрэл, алт,
                                               яс, мод болон шавраар бүтээдэг
                                               байв. Амьтны загварт урлагийг а/
                                               үүсэл, б/ цэцэглэлт, в/ бууралт
                                               гэсэн хөгжлийн гурван үндсэн үед
                                               хамааруулан үзэж болно. Амьтны
                                               загварт   урлаг    чухам    ямар
                                               агуулгатай болох нь одоо болтол
Зураг 6.44. Амьтны дүрст хүрэл чимэглэл        бүрэн тогтоогдоогүй ч тахилгын
Тайлбар: Хүрлийн үеийн амьтны загварт урлагийн
дурсгал                                        шинж чанартай байсан байх гэж
Эх сурвалж: https://montsame.mn/               үздэг. Энэ үүднээс үзвэл, амьтны
                                               загварт урлагийн сэдэвт голчилж
буй амьтдын дүр нь тодорхой овог аймаг, угсаатны бүлгийн онгон (тотем)
шүтээнийг дүрсэлсэн байж болох юм. Амьтан загварт урлагтай уялдан хүй
нэгдлийн нийгмийн задралын үед хээр талын нүүдэлч аймгуудын дунд баатарлаг
туульс үүссэн байж болно гэж үздэг. Тэдгээр туульсын зарим дүр, зохиомж
ихээхэн хувирч өөрчлөгдсөн ч үе дамжин уламжлагдсаар өнөө үеийг хүрчээ.
     Амьтны загварт урлагтай зэрэгцэн оршиж, харилцан бие биедээ нөлөөлөн
хөгжиж байсан урлагийн бас нэгэн төрөл нь хээ угалз юм. Энэ урлагийн
дурсгал нь бидний үеийг хүртэл чулуу, хүрэл, алт, ясан эдлэл дээр хадгалагдан
үлджээ. Энэ үед хамаарах хээ угалзыг а/ геометрийн, б/ амьтны, в/ билэгдлийн
гэж үндсэнд нь гурав ангилж үзэж болно. Геометрийн хэлбэртэй хээ угалз нь
гурвалжин, дөрвөлжин, чон, дугуй, хошуу хэлбэртэй бөгөөд ихэвчлэн буган
чулуун хөшөө, хүрэл, алтан эдлэлд гаргадаг байв. Амьтны дүрстэй хээ угалз нь
гол төлөв амьтныг загварчлан дүрслэх урлагийн дүрслэлд тулгуурласан байдаг
бөгөөд ганц ба хос амьтны толгой, шувуу болон амьтдын тоймлосон дүрслэлээр
илэрхийлэгдсэн байдаг. Билэгдлийн холбогдолтой хээ угалзын эх үүсвэрийг

                                      282
                           Монголын түүх, соёл, ёс заншил

байгаль, тэнгэр эрхсийн хүчинд бишрэх явдлаас үүсвэрлэн гарсан гэдэг бөгөөд
энэ төрөлд хамаарах дугуй, цагираг болон янз бүрийн хэлбэрийн тамга тэмдгийн
зүйл хадны зураг, хөшөө чулуунаа өргөн тархсан байдаг. Нэг эдлэл дээр хэд хэдэн
төрлийн хээ угалзыг хослуулан хэрэглэсэн нь элбэг тохиолдоно.
    Хадны зургийн онцлогийн хувьд чимэглэх урлагт төдийлөн байдаггүй ан
агнуур, дайн байлдааны болон гэр орон сууц, хүний дүрс, сэдэв, зохиомж бүхий
зураг олон байдаг. Бүхэл бүтэн үйл явдлыг өгүүлсэн сэдэв зохиомж бүхий бүтээлүүд
нь хадны зургийн хавсарга чимэглэх урлаг болон буган чулуун хөшөөнөөс ялгагдах
онцлогийг харуулаад зогсохгүй, түүний давамгай шинжийг илэрхийлнэ.
    Хүннү гүрний соёл иргэншил нь өмнөх үеийн хүрэл зэвсэг, дөрвөлжин булш,
буган чулууны соёлын өв уламжлал дээр үүсч түүнийг цааш хөгжүүлсэн билээ.
Хүннүгийн үеийн шавар савнуудад зурах, самнах, чимхэх аргаар эвэр хээ үйлдсэн
байдгаас гадна барилгын дээвэр, үзүүрийн вааруудыг эвэр хээтэй тусгай хэвэнд
шахаж хээлсэн байна. Хүннүгийн үед хүн, мал, араатны дүрсийг янз бүрийн арга
барилаар төрөл бүрийн эдээр дүрсэлдэг байсан нь элбэг олддог. Ноосон нэхмэл,
ширдэг, хөшиг зэргийг уран төгөлдөр урлаж хийж байжээ. Хүннү гүрний соёл
иргэншилд дорно, өрнийн улс орнуудын соёлын нөлөө багагүй туссан бөгөөд
ялангуяа барилгын хэрэглэгдэхүүн, түүний чимэглэлийн зүйлсийг хийхэд хятад
арга барилыг ашиглаж байжээ.
    Тоба Вэй улсын үед сийлбэрлэн бүтээсэн, цутгасан, зурсан буддын шашны
бурхдын зураг хөргийн зарим нь хятад маягтай боловч дийлэнх нь Гандхарын
загвар хийцээр үйлдэгдсэн байдаг байна. Тобагийн бурхны шашны урлагт зураг
чухал үүрэг гүйцэтгэж байжээ.
Хадан агуйнуудын хана туурганы
зурагт монгол зургийг санагдуулмаар
зүйл ч цөөнгүй байдаг байна.
Түрэгийн соёлын нэгэн томоохон
дурсгал болох хүн чулууг боржин
буюу гантиг чулуугаар урлан хийж
тахилын       онгоны       цогцолбор
байгууламжийн          бүрэлдэхүүнд
оруулан босгодог байжээ. Киданы
үед уран зургийн сэдэв хэлбэрээр нь
үзэхэд, түүхэн явдал, түүхт хүний
хөрөг, гоёл чимэглэлийн зураг зурах
нь олонтой байжээ. Хятан гүрэн Төв Зураг 6.45. Хубилай хаан ан хийж буй нь
Ази ба Дорнод Азийн уудам нутагт Тайлбар: Лю Гуандо (1280 онд зурсан) зураачийн
                                        бүтээл. Эх хувь нь Тайванийн үндэсний ордон
амьдран суусан монгол, хамниган музейд хадгалагдаж буй
(түнгүс) зэрэг аймаг угсаатны Эх сурвалж: https://mongoltoli.mn/

                                       283
                           Монголын түүх, соёл, ёс заншил

нийгэм, соёлын хөгжилд ихээхэн нөлөө үзүүлж, тэдний дунд барилга барих, хот
суурин цогцлох, ваар, төмөрлөг үйлдвэрлэх ажил хөгжихөд түлхэц өгч түргэтгэжээ.
     XIII зууны үеэс Монголчууд гэр,орон сууцаа чимэглэн гоёдог байжээ. Гэрийн
тооно, үүдний эсгий дээр цэцэг, мод, шувуу зэрэг ан амьтны дүрс буюу элдэв хээ
угалз урлан зурах явдал их дэлгэрч, хувцас хунар, хөдөлмөрийн багаж хэрэгсэл, зэр
зэвсэг болон ердийн аж амьдралын хэрэгслээ гоёмсоглон урладаг заншилтай байв.
Унгас ноос боловсруулж сайн чанарын эсгий хийж, эсгийг бат бэх болгох, дулаан
илчийг нэмэгдүүлэх, ус чийгүл нэвтрүүлэх олон янзын арга байжээ. Төмрийн
дархны ажил мэдэгдэхүйц хөгжиж хүрэл цутгах дархны газар ажиллаж зэр зэвсэг,
хөдөлмөрийн багаж хийж байснаас гадна усан хөдөлгүүр бүхий хөөргөөр цагаан
ширмийг 1350 градусын температурт хайлуулж боловсруулж байжээ.
     XIV-XVII зууны үед сайн дархан, урчууд олон байсныг тэдний хийж бүтээсэн
урлагийн дурсгалт зүйлс гэрчилж байна. Сурвалж бичгүүдэд “алт мөнгөн буйл”,
“мөнгөн тогоо”, “мөнгөн цар”, “мөнгөн аяга”, “алтан аяга”, “алт мөнгөн эмээл,
хазаар, саадаг” зэргийн тухай дурдсан байдаг. Монголчуудын дунд төмрийн ур
дарх сайн байж, дүрслэх урлагийн хөгжил үргэлжлэн боловсорч байлаа. Иргэний
уран барилга, барилга байгууламжийн уламжлал ч мөн үргэлжилсээр Лигдэн
хаан Их орд Очирт Цагаан хот гэдэг нийслэл байгуулснаас гадна Хануй голын
эрэг дээрх Хар хул ханы балгас, Цогт Хун тайжийн орд, Алтан хан буюу Шолой
убаши хун тайжийн орд зэргийг барьж байгуулжээ.
     XVIII-XIX зууны үед Монголчуудын дүрслэх урлаг ардын ба шашны
урлагийн хоёр үндсэн чиглэлтэй байсан боловч Монголын дундад зууны өвөрмөц
нөхцөлд гол нь шашны дүрслэх урлаг сүүлийн үе болтол давамгайлж байжээ.
Тэр цагийн Монголын дүрслэх урлаг дундад зууны үеийн бусад бүх улс түмний
дүрслэх урлагийн нэгэн адил шашны эрхшээл нөлөөнд оршиж байсан учир,
энэхүү урлагийн утга агуулга нь амьдрал ба үнэн байдлыг шашны сургаалын
үүднээс бясалган номлосон байх ба арга барилд нь хэвшмэл болсон уламжлалт
дүрэм горим ноёрхож байжээ. Монголчуудын урлагт уран ба гоо сайхны үзэл
санаа, үндэсний давтагдашгүй шинж төрхийг хадгалан хөгжүүлэх үйлст ардын
урлаг чухал үүрэгтэй байжээ. Монгол ардын урлаг бол үндсэндээ нүүдэлчин,
малчдын аж байдал, амьдрал ахуйн нөхцөлд, тэднээс аж амьдралынхаа хэрэгцээт
зүйлсийг бүтээх явцад, тэдний уран ба гоо сайхны дур сонирхолын дагуу үүсэн
хөгжиж ирсэн урлаг мөн. Монголд гар урлал нилээд өрнөж байсантай уялдан
гоёл чимэглэлийн урлаг хөгжиж байжээ. Гэр орноо тохижуулах, мал аж ахуйн
хэрэгсэл, хувцас хунараа хийж бүтээх явцад монголчуудын урлах, чимэглэх
авъяас чадвар тодрон гарч байсан билээ. Монгол хүмүүсийн гоёл чимэглэлд хээ
угалз их үүрэгтэй байсан нь хөгжин хөгжсөөр яваандаа монголын үндэсний хээ
угалзын урлагийг буй болгожээ. Урчуудын дунд мэргэжлийн ялгаа тодорч төмөр,
алт, мөнгөний дархан, сийлбэрч, зураач, хатгамалч, наамалч, цутгуурч, барималч

                                       284
                           Монголын түүх, соёл, ёс заншил

нар Монголын урлагийн шилмэл дээжийг бүтээж байв. Монгол урчуудын
бүтээлийн зарим шилдэг загварыг Улсын дүрслэх урлагийн музей, Богд хааны
ордон музей, Чойжин ламын сүм, Гандан хийд, Эрдэнэзуу зэрэг газруудад олж
үзэж болно. Гэхдээ бүтээсэн хүмүүсийн олонхийн нэрс бидний үед залгамжлан
ирээгүй нь урчууд тус бүрийн бүтээлийг нарийвчлан судлахад их бэрхшээлтэй
байгаа юм.
     ХХ зууны эхнээс Монголын уран зураачдын зарим нь шашны зургийн
номлолын журам горимыг эвдэж, бурхан шашны сэдвээс халин гарч, жинхэнэ
бодит амьдрал уруу улам бүр хүчтэй тэмүүлэх болов. Тэр үеийн монголын
уран зургийн бодит үнэн байдлыг эрхэмлэх чиглэлийн төлөөлөгчид бол
Марзан Б.Шарав (1869-1939), Г.Дорж, Сономцэрэн, Жүгдэр зэрэг авъяас
билэг төгөлдөр зураачид байжээ. Энэхүү зураачид Монголын үндэсний
зургийн урлагт бодит үнэн байдалд шүтэн дулдуйдсан шинэ арга барил,
шашны бус сэдвийг нэвтрүүлсэн хүмүүс мөн. ХХ зууны дунд үеэс дүрслэх
урлагийн төрөл зүйлээс зураасан зураг голчлон хөгжсөний дотор зурагт
хуудас, сонин сэтгүүлийн чимэглэл зураг зонхилж байв. Тэдгээрийн агуулга
нь хувьсгалын ололтыг олон нийтэд таниулж, тэдний бүтээлч идэвхийг
өрнүүлэхэд чиглэгдэж байв.
                                          Зураг урлал: Монгол зураг нь зохиомж,
                                          өнгө, хэлбэр дүрс, сэдэв агуулгын хувьд
                                          бусад улс үндэстнийхээс эрс ялгаатай
                                          бөгөөд зохиомжийн хувьд задгайдуу,
                                          орон зайн хувьд маш хийсвэр, цаг
                                          хугацааны хувьд одоо өнгөрсөн
                                          ирээдүйг нэгтгэн нэг хавтгай дээр олон
Зураг 6.46. Азарганы ноцолдоон            үйл явдлыг хүүрнэн багтааж бэлгэдэлт
Тайлбар: Анхны ардын зураач, төрийн
                                          дүрсүүдээр гаргаж өгдөгөөрөө ихээхэн
хошой шагналт, урлагийн гавъяат зүтгэлтэн
О.Цэвэгжавын (1915-1975) бүтээл           өвөрмөц байдаг. Монгол зургийн нэг
Эх сурвалж: http://tonshuul.mn/           чухал онцлог нь өнгө бөгөөд байгаль
дахь өнгөнүүд буюу голдуу дулаан тослог хурц өнгүүд ноёрхоно. Хөх, шар,
улаан, ногоон, цагаан эдгээр таван өнгийг үндсэн өнгө гэж томъёолоод цагааныг
эх өнгө, бусад дөрвөн өнгийг эцэг өнгө, тэдгээрийг хольж үүсгэсэн өнгүүдийг
завсрын буюу хүү өнгө гэж нэрлэж ирсэн юм. Өнгөний гол бэлгэдлээр цагаан
өнгө нь цэвэр ариуныг, хөх, цэнхэр өнгө нь өнө мөнхийг, улаан өнгө нь ялалт,
халуун дотныг, шар өнгө нь үржин дэлгэрч өсөн бойжихын зэрэг утгыг агуулж
байдаг. Дүрс хэлбэрийн хувьд бодит дүрслэлээс зайлхийж хийсвэрлэхдээ тухайн
дүрийн дотоод мөн чанарыг илэрхийлэх бэлгэдэлт дүрсүүдийг ашигладаг.
Монгол зургийн хөгжлийг чулуун зэвсгийн үе, хүрлийн үе, эртний улсуудын
үе, Монголын эзэнт гүрний үе, XVI-XVIII зууны үе, XIX-ХХ зуун, орчин үе

                                       285
                                     Монголын түүх, соёл, ёс заншил

хэмээн ангилдгаас XVII зууны үеэс шашны зургийн, 1950-иад оноос монгол
зураг дүрслэлд европ уран зургийн арга барил хүчтэй нөлөөлсөн ч уламжлалт
арга барилаа хадгалан малчин ардын дүр төрх, гол үйлдвэрлэл болох мал
ахуй, улс төр, нийгмийн сэдэвт бүтээлүүд гарах болжээ.
     Зураг урлалын нэг томоохон төрөл нь хээ
угалз бөгөөд авдрын нүүрний хээнээс эхлээд
эмээлийн хэрэгсэл, гэрийн багана, унь, хаалга,
орд харш, сүм дуган, асар майхан, гэр өргөөгөө
чимэглэж ирсэн. Монгол үндэсний хээ угалз
1500 орчим байх бөгөөд дүрсэлсэн хэлбэрээр
нь геометрийн, амьтны, ургамлын, байгалийн
үзэгдэл зэргийг дүрсэлсэн, шашны утга агуулсан Зураг 6.47. Арслантай авдар
                                                     Тайлбар: Эд хэрэгслийн хээ угалзны
гэж таван хэсэгт хуваан үздэг. Геометрийн нэгэн төрөл
дүрсэн хээнд өнцөг болон шулуун зураас бүхий Эх сурвалж: https://alxam.com/
хээ угалзуудыг хамааруулдаг бөгөөд алхан хээ, өлзий хээ, түмэн насан хээ, ханан
хээ, хатан сүйх ба хаан бугуйвч, хас хээ буюу тэмдэг зэргийг тоочиж болно.
Амьтдыг дүрсэлсэн хээ угалзанд загасан хээ, ланз буюу пүүзэн хээ, шувуун хээ,
эвэр угалзан хээ, эрвээхэй хээ зэргийг багтаах бол ургамлын дүрс бүхий хээнд
цэцэг навчин хээ, бадамлянхуа дүрсийг оруулдаг. Байгалийн үзэгдлийн хээ гэдэг нь
гал дөлөн хээ, усан долгио хээ, уулан хээ, үүлэн хээг хэлдэг бол шашны утга бүхий
хээнд зээ бад, нацагдорж, хадган хээ, хорол хээ, чандмань хээ хамрагддаг.
                                       Уран баримал: Баримлын бүтээлийн онцлог
                                       нь тухайн бүтээлийг тал бүрээс нь харж
                                       болдогт оршдог ба хүрэл, гипс, шил, шавар,
                                       мод, зэс, гууль, гэх зэрэг олон материалаар
                                       бүтээгдсэн байдаг. Эртнээс нааш хүн чулуу,
                                       зурагт бичигт хөшөө зэргийн уламжлал
                                       тасраагүйн зэрэгцээгээр чулуу цоолборлож
                                       бүтэн хагас хөрөг, ингэмэл товоймол баримал,
                                       сийлмэл зэрэг урлагийн бүтээл арвин бий.
                                       Монголын уран баримлын түүхэнд Буддын
                                       шашны холбогдолтой бүтээлүүд томоохон
                                       байр суурь эзэлдэг бөгөөд XVII зууны
                                       сүүлчээс эхлэн бие даасан хөгжилдөө хүрч,
                                       бусдаас ялгагдах монгол дэг сургууль буй
                                       болсон байна. Монголын уран баримлын
                                       хөгжилд нөлөө бүхий шашны нэрт зүтгэлтэн,
Зураг 6.48. Язгуурын таван бурханы нэг уран баримлын сод бүтээлээрээ алдаршсан
Тайлбар: Занабазарын бүтээл            Занабазар нь тухайн үед хамаарах юм.
Эх сурвалж: http://www.touristinfocenter.mn/
                                                 286
                           Монголын түүх, соёл, ёс заншил

     Занабазарын бүтээл болох нь нотлогдсон 30 гаруй урлал байгаа бөгөөд
тэдгээрийн дотроос Гандан хийдийн Очирдарь, голын сүмийн 21 дарь эх,
урлагийн музейд байдаг суварга, язгуурын бурхад ур хийцээр гойд сайхан билээ.
Занабазар тэргүүтэй бурхан урлаачид Төвөдийн бурхан бүтээдэг тэгийг оновчтой
ашиглан хүнийг дүрслэх 32 шинж, 80 тэмдгийг бүрэн илэрхийлж, сэтгэлээ
төвлөрүүлэн гүн бясалгалд орсон дүрийг тодруулж чадсан байдаг. Орчин үед
уран баримлын төрөлд олон чадварлаг уран бүтээлчид өөр өөрийн гэсэн өнгө
төрх, сэтгэхүйн цар хүрээгээрээ өрсөлдөхүйц урлагийн үнэт бүтээл туурвисаар
байна. Тэдгээрийн зарим бүтээлээс дурдвал А.Даваацэрэнгийн 1989 онд бүтээсэн
“Эцгийн гэрээс”, С.Дамдинжавын 1959 онд бүтээсэн “Аавын малгай”, Л.Болдын
2002 онд бүтээсэн “Бага хатан”, Ц.Амгалангийн 2000 онд бүтээсэн “Заг” зэрэг
бүтээлүүдийг онцлож болно.
     Оёмол        урлал:     Монголчууд
эртнээс нааш ахуйн хэрэглээний
болон гоёл чимэглэлийн зүйлсийг
гар аргаар оёж урласаар ирсэн бөгөөд
гар оёдлын төрлүүдийг дотор нь
энгийн болон гоёлын оёдол хэмээн
ангилж үздэг. Энгийн оёдлын тоонд
туулай харайлгах, шидэх, товчны
нүх хэрэх, хөвөрдөх, хавах, гогцоот
шидээст оёдол зэргийгхамааруулан Зураг 6.49. Оёдлын төрлүүд
үздэг бол гоёлын оёдолд хонин Тайлбар: Түгээмэл хэрэглэдэг чимэглэлийн оёдол
холбоо, хэрэх, шилмүүсэн оёдол, Эх сурвалж: https://www.slideshare.net/zolko_89/
олсны эрч эрчлэх, ханан болон чагтан оёдлууд багтана. Гар оёдол хийх тохиолдолд
оёлын алхам (хоёр хатгацын хоорондох зай), мөр (эхлэл төгсгөлийн хооронд
үүссэн оёдол), өргөн (даавууны ирмэгээс оёдол хүртлэх хэмжээ) зэргийг оёж
байгаа үйлийн зориулалт, онцлогоос хамааран зохицуулна. Орчин цагт
зориулалтын оёдлын машиныг ахуйн хэрэглээнд болон үйлдвэрийн нөхцөлд
                                      ашиглан     оёмол    урлалыг     хурдацтай
                                      хөгжүүлэх болсон байна. Оёмол урлалын
                                      дотроос уран хатгамал нь онцгой байр
                                      суурийг эзлэх бөгөөд зүү ороох, цоолбор
                                      хатгамал, шивүүр хатгамал, шигүү задгай
                                      хатгамал, зээг даруулан оёх, захлах, нохойн
                                      шүд хатгах, загасан нуруу оёх зэрэг олон
Зураг 6.50. Хатгамлаар урласан даалин янзаар оёж хатгаж болдог.
Тайлбар: Зүү ороож урласан бүтээл         Хатгамал бол чимэглэх урлалын хүрээнд
Эх сурвалж: http://www.bestnews.mn/
                                      багтах бөгөөд өнөөг хүртэл тасралтгүй

                                       287
                            Монголын түүх, соёл, ёс заншил

хөгжиж ардын гар урлалын санг баяжуулсаар байгаа юм. Уран хатгамал нь
дэвсгэр, өнгө зохицол, хээ зэргээс бүрддэг бөгөөд эд бүгд үндэсний зан заншилтай
холбоотой гүн гүнзгий утга агуулгатай байж хээ угалзыг оёмол урлалаар онцгой
сайхнаар дүрсэлсэн байдаг. Хатгамлын сэдэв нь Монголчуудын түүхэн хөгжилтэй
уялдан өөрчлөгдөн хувирч, хээ угалзаар чимэглэхээс гадна амьтан, ургамал, ус
газарзүй, хүний хөрөг болон бодит амьдрал байдлаас эх авч, нийгмийн амьдралыг
уран сайхнаар дүрслэн үзүүлдэг. Зүү ороох оёдол нь манай үндэсний уламжлалт
уран хатгамлын дундаас хамгийн нарийн, төвөгтэй оёгддог оёдлын нэг юм. Эрчтэй
утсаар 3-5 өнгөөр дагнаас гарган нэг зүү, хоёр утсаар оёх бөгөөд ороох утас нь
бүдүүвтэр, даруулах утас нь ороох утастайгаа ижил өнгөтэй, нарийн байдаг.
Ийнхүү оёхдоо ороох утсаа зүүнд сүвлэж, өнгөн дээр гаргаад, зүүнээсээ сугалан
сул орхингуут даруулах утастай зүүний үзүүрийг дээш хагас цухуйлгаж ороох
утсаар зүүгээ нар зөв тойруулан хээний дагуу ороож оёно.
     Наамал урлал: Монголын уламжлалт
гар урлалын нэг болох наамал урлал нь
зээгт наамал, алтан харганан наамал,
хачиг, шалзан наамал, сүрлэн наамал,
өдөн наамал, үйсэн наамал, утсан наамал,
навчин наамал зэрэг олон төрөл байна.
Зээгт наамал буюу торгон зураг нь,
монголчуудын           урлахуйн      өвөрмөц Зураг 6.51. Хүннүгийн үеийн ширмэл ширдэг
сэтгэмж, гарын нарийн ур, сэтгэлгээний Тайлбар: Ноён уул (Төв. Батсүмбэр)
                                             Эх сурвалж: https://mongoltoli.mn/
давтагдашгүй байдлыг илтгэсэн ховор
содон урлагийн төрөл юм. Хүннүгийн булшнаас олдсон ширмэл урлалыг өнөөг
хүртэл хадгалагдаж ирсэн зээгт наамлын анхны бүтээлийн бодит дурсгал гэж
үздэг. Олон мянган жилийн явцад төгөлдөржин хөгжиж ирсэн энэ урлаг, өөр улс
үндэстэнд бараг үгүй бөгөөд Монголын дүрслэх урлагийн үнэт ховор өв юм.
                                              Зээгт       наамал        нь      бишрэл
                                              хүндэтгэлийн агуулгыг илүүтэй
                                              илэрхийлж, торгоор өнгө хоршуулан
                                              зохиомжилж, торгон утсаар зээглэн
                                              тодруулж, эрдэнийн чулуугаар
                                              чимэн бүтээдэг тул уран зургаас эрс
                                              ялгаатай, илүү эрхэмсэг үнэ цэнэтэй
                                              чамин        тансаг     байдаг.     Уран
                                              бүтээлчээс нөр их хөдөлмөр, тэсвэр
Зураг 6.52. Зээгт наамлын урлал               тэвчээр шаардах бөгөөд материалын
Тайлбар: ХХ зууны эхэн үед урласан Зөөлөн
эгшигт бүтээлийн хэсгээс                      сонголт, нарийн нямбай ажиллагаа,
Эх сурвалж: https://medium.com/@thefamuseum/  цаг хугацаа их шаарддаг онцлогтой.

                                         288
                           Монголын түүх, соёл, ёс заншил

Тухайлбал 2 метр 80 см-ийн диаметртэй “Дүйнхорын хот мандал” гэдэг бүтээл
нь ХХ зууны эхэн үед хамаарагдах бөгөөд Монголд байдаг мандалын зээгт
наамлууд дундаас хэмжээгээр хамгийн томд тооцогдох бөгөөд ур хийцийн хувьд
ч мөн л хамгийн хамгийн гайхамшигтай гэсэн зэрэглэлд орно. Торго, хоргой
дурдан, даавуу зэрэг төрөл бүрийн материал орсноос гадна сувд, шүр, оюу, болор
зэрэг эрдэнийн чулуу орсон байдаг. Үүнийг 1998 онд Монгол Улсын Засгийн
газрын шийдвэрээр хосгүй үнэт бүтээлийн зэрэглэлд багтаасан юм. Орчин үед
шигтгээт наамлын зарим төрлүүд нилээд хэмжээгээр дэлгэрч байгаа билээ.
    Дархны урлал: Монгол ардын гар урлалын нэг төрөл нь дархны ур үйл
бөгөөд төмөрлөг материалаар голлон урладаг. Урлах бүтээлийн хийц загвар нь
гоёл чимэглэлийн, ёслол хүндэтгэлийн, ахуйн хэрэглээний зэрэг зориулалтаасаа
хамааран маш олон янз байдаг. Бидний өвөг дээд үеийн дархчууд маань эртнээс
хайлах, давтах, хэлбэх, ширээх, ширгээх, хөөх, зүсэх, цутгах, гагнах цувих, эрчлэх,
сийлэх, жийжүүдэх, хатаах, шарах, өнгөлөх, хээлэх, харлуулах, цоолборлох,
зорох зэрэг уламжлалт арга барилыг чадварлаг эзэмшсэн хүмүүс байсан. Монгол
дархчууд бүтээлийн эх загвар зураг болон дархныхаа бүх төрлийн багажийг
өөрсдөө хийдэг баялаг уламжлал туршлагатай байжээ. Монгол дархчуудын бүтээн
туурвих уламжлалт сонгодог арга барил нь дотроо бүс нутгийн болон урлах арга
барилаасаа шалтгаалсан олон хэв маяг, хийц загварын ялгаатайгаар уламжлагдан
иржээ. Тухайлбал монгол даяар нэрд гарсан Батноров, Дариганга, Боржигон, Ноён
Сэврэй, Далайчойнхор вангийн гэх зэрэг олон хийцийг дурдаж болно. Эдгээр нь
тухайн бүс нутгийн ард түмний зан заншил, голлон эрхлэх аж ахуй, өв соёл, оюун
сэтгэхүйн онцлогтой уялдан өөр өөрийн өвөрмөц донж төрхийг хадгалсан байдаг.
Дарьганга, Ноён сэврэй хийцүүд аяганд, Батноров, Боржигон хийцүүд эмээлэнд,
Далай чойнхорын хийц ган сийлбэр, хэт хутга, толгойн хэрэглэлд илүү тодорсон
давтагдашгүй хийц найруулга бүхий сонгомол урлалаараа алдаршсан билээ.
    Мөнгөн аяга: Аяга нь байнгын
хэрэглээний шинж чанараа хадгалахын
зэрэгцээ ур хийц нь хөгжиж бүтээлийн
шинжийг агуулах болсон төдийгvй
Монголд зөвхөн аягыг мөнгөөр чимэглэх
талаар Дарьганга, Ноён сэврэй гэсэн орон
нутгаараа ялгарсан алдартай хийцүүд
төлөвшин тогтжээ. Дарьганга хийцийн
онцлог нь цалин цагаан мөнгөөр хөөх, Зураг 6.53. Мөнгөн аяга
товойлгох, сүлжих аргаар үндсэн эхийг Тайлбар: Ардын гар урлалын нэгэн төрөл
урлах ба хээ чимэг, хаж хажлага ихтэй Эх сурвалж: http://hurd.fun/
тэдгээрийг давтамжит хэмнэлтэйгээр цоолборлон хийдэг төдийгүй хээ чимэг,
амьтан ургамлын дүрсийг хөдөлгөөнд оруулан урлах өвөрмөц арга ухааныг бий

                                       289
                           Монголын түүх, соёл, ёс заншил

болгожээ. Ноён сэврэй хийцийн гол онцлог нь мөнгөн аяганы дотор, ёроол
хэсгийг их орцтой мөнгөөр хийх бөгөөд бүдүүн мөнгөн утсаар давхарлан хаж
тавьсан, битүү бад хээгээр чимэглэн урласан байдаг.
                                    Эмээл, хазаар: Монголчууд морины эдлэл
                                    хэрэглэлийн гоёл чимэглэлийг урлагийн
                                    бүтээл болгож чадсан бөгөөд хамгийн эртний
                                    эмээл Сяньби улсын төгсгөл үед хамаардаг.
                                    Эмээл, хазаар, хударга, ташуур зэргийг
                                    мөнгөөр тоноглон чимэглэж цаг хугацаа,
                                    ажил төрлийн байдлаас шалтгаалан янз
                                    бүрийн хийц загвараар тоноглон хэрэглэдэг.
Зураг 6.54. Эртний эмээлийн дурсгал
Тайлбар: Түрэгийн үе                Ийнхүү тоноглохдоо унасан морио их хүч
Эх сурвалж: https://mongoltoli.mn/  чадалтай эрэмгий байхыг бэлгэдэн эмээл
хазаарын товруу, оломны толгойд жигүүртний дүрсийг хээлэн чимдэг байсан
байна. Эмээлийн хийцээр Батноров, Боржигон хийцүүд алдартай бөгөөд
Батноров хийц нь цутгах аргаар үндсэн эхийг хийх ба хээний сүлжээний ялгарлыг
тод гаргаж, ихэвчлэн эвэр угалзаар даруулж, хээний хоорондын зайг жигд
цоолборлон урладаг, ерөнхийдөө орц ихтэй. Харин Боржигон хийц нь зузаан
мөнгийг товойлгон хөөж, хээний дэвсгэрийг шигтгэх, суулгах аргаар засаж
хайчилдаг, дөрөөний ган төмрийг жийжүүдэх, цувцаадах аргаараа ялгаатай.
     Бүс: Монголчууд эртнээс суран бүсээ алт,
мөнгө гууль зэрэг металлаар чимэглэж ирсэн
түүхтэй бөгөөд тоноглол чимэглэл нь байнга
хөгжиж, эзнийхээ сүр хүч, хийморийг
дээдэлсэн, бэлгэдлийн шинжийг агуулсан
чимэглэл давамгайлах болжээ. Үүнд нацагдорж, Зураг 6.55. Эрмитаж дахь гуулин бүс
дөрвөн хүчтэн зэргээс гадна түмэннасан, өлзий Тайлбар:      Алтан ордны улсын үе
                                                   Эх сурвалж: https://twitter.com/
хээнүүд ашиглаж чимэглэдэг. ОХУ-ын @Myangantsetseg
Эрмитаж музейн сан хөмрөгт байдаг Алтан ордны улсын үеийн битүү тоноглосон
гуулин бүс нь энэ чиглэлийн урлалд ховор үнэт дурсгалын нэгд тооцогдоно.
                                    Хэт хутга: Эр хүний гоёлын нэг чухал зүйл
                                    бөгөөд бүсэнд зүүх оосор хэмээх бэл, гал
                                    ноцоох хэтийн хамт хэрэглэнэ. Бэлийг төмөр,
                                    мөнгө, гуулиар хийхдээ дээд хэсгийг үүлэн
                                    хээ, эрвээхэй, эвэр хээ хэлбэртэйгээр хийдэг.
                                    Ган төмөр, болд зэрэг металлыг давтаж сэнж
Зураг 6.56. Хэт хутга               хадаад, булигаар ширээр улавч тавьж хийсэн
Тайлбар: Гар урлалын бүтээл         гал ноцоох үүрэгтэй хэрэгслийг хэт гэнэ.
Эх сурвалж: https://ubshop.mn/
                                    Хэтэнд төмөр, мөнгө, сувдаар хээ угалз тавин

                                       290
                            Монголын түүх, соёл, ёс заншил

чимнэ. Бүсэнд тээглүүлэхийн тулд хаш, мөнгө, ган тээглүүр хэрэглэдэг. Хутганы
ишийг яс, үйс, сум мод шахаж алаглуулан хийх нь элбэг. Хутганы хуй, иш, ирний
ховилыг хээлдэг бөгөөд хээ угалзыг алтаар шарах юмуу, мөнгөөр хөөлгөж хийх нь
түгээмэл байдаг. Хутганы хажууд хос савх хатгах бөгөөд ар нуруун талд бүсэндээ
хавчуулж явдаг. Айлд орохдоо хутгаа бүснээсээ сугалан доош унжуулна.
    Сийлбэр урлал: Сийлбэр нь хөдөлмөрийн багаж зэвсэг, гэр ахуйн эдлэл
хэрэглэл хийж урлах үеэс эхэлсэн бөгөөд ардын гар урлалын нэгэн томоохон ай
болж хөгжиж ирсэн юм. Сийлбэр нь хийж буй материалаасаа хамаарч модон,
чулуун, ясан сийлбэр гэж ялгагдах бол хийцээр нь хавтгай (хүрээлбэр, цоолбор,
товгор), бүтэн гэж ангилдаг.
    Модон сийлбэр: Модон сийлбэр нь модон материалыг хурц иртэй огтлох
багажаар, сийлж ухах аргаар хэлбэрийг өөрчлөн, эдлэл зохион бүтээж,
чимэглэл хийсэн байдаг бөгөөд уран яруу хэлбэрээр дамжуулан хүнд
гоо сайхны таашаал төрүүлдэг өвөрмөц зохион бүтээлт бөгөөд урлагийн
хэмжээнд болтлоо хөгжиж иржээ.
    Чулуун сийлбэр: Монголчууд чулууг шүтлэг
бишрэлийн зориулалтаас эхлээд гоёл чимэглэл,
ахуйн хэрэглээний олон зүйлд өдөр тутам хэрэглэсээр
ирсэн. Чулуун сийлбэрийн бүтээлд урлагийн
бүтээлүүдээс гадна ахуйн хэрэглээний гаанс, хөөрөг,
албан зориулалтын тамга дардас, гоёл чимэглэлийн
ээмэг, бөгж, зүүлтний шигтгээ байдлаар ашиглагддаг.
Чулуун сийлбэр нь эртний төрт улсуудын үе гэхэд
урлагийн өндөн хэмжээнд хүрч хөгжсөн байсан
бөгөөд утга зориулалтын нарийн агуулгыг
илэрхийлж байлаа. Хүннүгийн булшнаас олж
                                                      Зураг 6.57. Хүннүгийн үеийн
илрүүлсэн хаш чулуун сийлбэр бүхий эдлэлийн голд хаш чулуун сийлбэр
буй нүх нь тэнгэрийн хаалга, түүнийг хүрээлэн буй Тайлбар: Гол мод-2 булшнаас
                                                      олдсон (Архангай. Өндөр-Улаан)
жигд сийлсэн жижиг товгорууд нь од эрхэсийг Эх сурвалж:
илэрхийлж бүхэлдээ сансар огторгуйн бэлгэдэл юм. https://www.mongolbank.mn/
Зориулалт нь талийгаачийн сүнсийг тэнгэрт энэ хаалгаар гаргахын тулд хаш
чулуугаар сийлж, оршуулахдаа нуруунд нь бэхэлдэг уламжлалтай байжээ.
    Ясан сийлбэр: Монголчууд малын ясыг эрхэмд тооцон хамаа намаагүй ил хаяхыг
цээрлэж нилээд хугацаагаар хадгалан шөл гаргах, эмчлэн сувилах, мэргэ төлгө тавих,
тоглон наадах зэргээр олон зориулалтаар ашиглаж байснаас гар урлалын төрөлд
хамаарах нэгэн зүйл нь ясны сийлбэр юм. Малын яснаас гадна зааны соёо, араатан
амьтны шүд, хотон шувууны хошуу зэрэг төрөл бүрийн амьтны ясыг ч сийлбэрт
хэрэглэх бөгөөд тухайн амьтны бэлгэдлийг бодолцон төрөл бүрийн эд зүйл хийдэг
байжээ. Сүүлийн үед зарим уран бүтээлчид тодорхой нэгэн ясаар

                                        291
                           Монголын түүх, соёл, ёс заншил

                          төрөлжүүлэн сийлбэр хийж байна. XIX зууны үед хамаарах
                          эргэн тойрондоо арван зургаан Найдангийн сийлбэр бүхий
                          11 см өндөр зааны ясан хөөрөг нь ховор нандин ясан
                          сийлбэрийн бүтээлд тооцогдоно.
                              Арьсан урлал: Нэн эртний үеэс хүмүүс ан амьтан
                          агнаж арьс ширээр хувцас хийж өмссөн үеэс арьсан урлал
                          хөгжсөн бөгөөд мал аж ахуй бүхий Монголын соёлын
                          нэгэн томоохон нүүр царай болсон юм. Уламжлалт
                          технологиороо арьсыг хатааж, идээлж, элдэх зэргээр
                          адсага хөм болгон дэвсгэр зөөлөвчний зориулалтаар
                          ашиглах, богц, тулам, хөхүүр хийж идээ ундаа, эд зүйлийг
                          агуулах сав болгон ашиглах, нарийн зүсэж сур болгон
Зураг 6.58. Сийлбэртэй
                          мал маллагааны бүтээгдэхүүн болгох зэргээр энгийн
зааны ясан хөөрөг         ураар өдөр тутмын ахуйн хэрэгцээнд хэрэглэж байдаг.
Тайлбар: Н.Жанцангийн     Түүнээс гадна хөөмөлдөх, зурж сийлэх зэрэг нарийн ур
цуглуулгаас
Эх сурвалж:               дүй шаардах аргуудыг ашиглан авдар, цүнх, гутал зэрэг
http://www.times.mn/      хэрэглээний болон гоёл чимэглэлийн эд зүйл хийхийн
зэрэгцээ их, бага хэмжээний бэлэг дурсгал, урлагийн бүтээлүүдийг туурвиж байна.
      Эсгий урлал: Эсгийг мал,
амьтны үс ноос, хөөврийг таньж
ашиглаж           эхэлсэн     цагаас
боловсруулан хэрэглэж ирсэн
бөгөөд хэрэглээний хувьд энгийн
дэвсгэр гудас, ширдэг гишгүүрээс
эхлээд өргөө гэрийнхээ дээвэр
туурга, эрхэмлэл гоёлын шинжтэй
малгайнаас аваад хөл дааруулахгүй Зураг 6.59. Эсгий урлалын бүтээл
оймсоо хүртэл эсгийгээр хийж Тайлбар: Хийморийн морины дүрслэл
                                      Эх сурвалж: http://onchzar.mn/
урлаж уламжлагдсан юм. Эсгий
боловсруулах нь зөвхөн энгийн хэрэгцээ төдийгүй шүтлэг бишрэл, гоёл
чимэглэлийн зэрэг маш олон төрөл зүйлийн эдлэлийн хэрэглэгдэхүүн болдгоороо
гар урлалын бие даасан нэгэн төрөл болтлоо хөгжжээ. Эсгийгүйгээр монголчуудын
уламжлалт амьдралыг төсөөлөх аргагүй ба эсгий бүтээгдэхүүн нь хүйтэнд
дулаахан, халуунд сэрүүн, чийг татдаггүй, бат бөх байдаг онцлогтой учраас хүний
эрүүл мэндэд их сайн. Шинэ бэрээ цагаан эсгийн дээр алхуулж, цагаан эсгийн дээр
сөгдөн тэнгэр бурхандаа мөргөдөг байсан болон шинэ төрсөн хүүхдэд эсгий үнэг
хайчлан домнох зэрэг зан үйлийн маш олон үүргийг давхар гүйцэтгэж байдаг. Нэг
хэсэг эсгий урлалын уламжлал тасрах дөхсөн боловч сүүлийн үед дахин сэргэж,
нэр төрөл, хэв маяг нь өөрчлөгдөн хөгжиж байна. Гэрийн ширдэг, тойруулга,

                                       292
                         Монголын түүх, соёл, ёс заншил

машины суудал, буйдангийн бүтээлэг, олбог, ширдэг, бэлэг дурсгал, гутал,
бойтогноос эхлээд олон төрлийн бүтээгдэхүүн хийдэг болсон.
    Ийнхүү Монголчуудын гар урлал нь хүний амьдралын эдэлж хэрэглэх бүхий
л хэрэгцээг хангах төдийгүй урлагийн онцгой содон төрлүүдийн өөртөө шингээн
хөгжсөөр Монголчуудын соёлыг дэлхийн тавцанд хүргэх нэгэн томоохон гарц
болсоор байна.
                    БҮЛГИЙН ТУЛГУУР ОЙЛГОЛТУУД

   •   Арьсан урлал                          •   Оёдол хатгамал
   •   Асар                                  •   Сийлбэр
   •   Бүс                                   •   Тос, тослогийн зүйл
   •   Гутал                                 •   Тэрэгт сууц
   •   Дархны урлал                          •   Уран баримал
   •   Дээл                                  •   Уран зураг
   •   Жимс ногоо                            •   Урц
   •   Жодгор                                •   Ус, ундаа
   •   Майхан                                •   Үр тариа
   •   Малгай                                •   Ханат гэр
   •   Махан хоол                            •   Цагаан идээ
   •   Наамал урлал                          •   Эрүкэ



                ДЭЛГЭРҮҮЛЖ УНШИХ НОМ ЗОХИОЛ

    1. Авдай Ч нар. Монголын нүүдэлчдийн үндэсний уламжлалт технологи.
       УБ., 2003.
    2. Батнасан Г. Монгол ардын хувцас.УБ., 1989
    3. Батсайхан Д нар. Монгол гэр. УБ., 2015
    4. Гонгоржав Г. Монголчуудын эрдэм ухааны уламжлал. УБ., 2001
    5. Майдар Д, Дарьсүрэн Л. Гэр. УБ., 1976
    6. Монгол идээн товчоон. УБ., 1991
    7. Монголын соёлын түүх. II боть. УБ., 1999
    8. Нямбуу Х. Монгол хувцасны түүх. УБ., 2002.
    9. Содномдаржаа Н. Монгол үндэстний цагаан идээний соёл. УБ., 1997




                                     293
                          Монголын түүх, соёл, ёс заншил

                               Долдугаар бүлэг.
            МОНГОЛЧУУДЫН ХЭЛ, БИЧГИЙН СОЁЛ

            7.1. МОНГОЛ ХЭЛ, БИЧГИЙН ТҮҮХЭН ХӨГЖИЛ

    Монгол хэл: Хэл гэдэг нь хүний ерөнхий ойлголт, үзэл бодол, утга санаа
зэргийг илэрхийлж хоорондоо харилцахад хэрэглэгддэг дохио зангаа, дүрэм
зүй, тэмдэглэгээ, дуудлага, үг зэргийг бүхэлд нь хамруулсан тогтолцоо бөгөөд
дэлхий дээр буй 6 мянга орчим хэлийг төрөл зүйлээр нь ангилбал 10 орчим том
бүлэгт хуваагддаг байна.




    Хэл яриа одоогоос 15-20 мянган жилийн өмнө үүсээд 10 орчим мянган жилийн
өмнөөс хүн төрөлхтөний хийсэн хэд хэдэн удаагийн их нүүдлээс шалтгаалж
хэлний гурван язгуур бүрэлдэн тогтсоны нэг нь Монгол хэлний эх үндэс болсон
Алтай язгуурын хэл байлаа. Алтай хэлний язгуур багцаалбал 8 орчим мянган
жилийн өмнө бүрэлдэн тогтсон бөгөөд түүний бүрэлдэхүүнд өрнөд, дорнод,
умард гэсэн гурван бүлэг хэл багтана. Алтай хэлний язгуур гэдэг нь Алтай уул
орчмоор нутаглаж байсан эртний хүмүүсийн хэлнээс тэдний нүүдэллэн явах
давалгаанаар үүсэн салбарласан хэлнүүдийг өөртөө багтаасан хэрэг юм. Монгол
хэл нь залгамал хэлний нэг төрөл бөгөөд цаг хугацаа, эзэн бие, үгүйсгэсэн утга
зэрэг байдлыг үгийн үндсэн дээрээ нөхцөл залган илэрхийлдэг онцлогтой юм.
    Монгол хэлний түүхэн
хөгжлийг нэгдүгээрт: өвөг
Монгол хэлний үе (Алтай
хэлнээс бие даан салсан үе),
хоёрдугаарт: эртний Монгол
хэлний үе (өвөг Монгол
хэлний сүүлч үеэс XII зууны Зураг 7.1. Монгол хэлний аялгууны тархалтын зураглал
үе), гуравдугаарт: дундад Тайлбар: Монгол угсаатны төвлөн суудаг нутгийн
үеийн Монгол хэлний үе (XII- байршлаар харуулсан
                                Эх сурвалж: https://mn.wikipedia.org/

                                      294
                          Монголын түүх, соёл, ёс заншил

XVI зуун), дөрөвдүгээрт: орчин цагийн монгол хэлний үе (XVI зуунаас өнөө үе)
гэж үечилж үздэг. Бүтцийн хувьд Монгол хэлийг өрнөд, умард, дорнод, төв гэсэн
үндсэн дөрвөн аялгуутай бөгөөд биесээсээ тасралгүй үлдсэн онцлогтой гэж
тодорхойлдог. Үүнд:
     1. Өрнөд буюу Ойрад аялгуу - Шинжааны ойрд, Ижил мөрний
         халимагуудаар голлож төв болон өрнөдийн завсрын аман аялгуу гэж
         тооцогддог Хөх нуур, Алшаа, Эзэнээ гол, Ховдын ойрдын аман аялгуу
     2. Умард буюу буриад аялгуу - Байгалийн урд, хойд биеийн буриадаар
         голлож төв болон умардын завсрын аман аялгуу болох Сэлэнгийн аман
         аялгуу, баргын аман аялгуу
     3. Төв аялгуу - Халх, Цахар, Ордос орчмын аялгуу
     4. Дорнод аялгуу - Хорчин, харчингаар голлож төв болон дорнодын
         завсрын аман аялгуу болох баарин, ар хорчин, найман, онниудын аман
         аялгууг хамруулна.
    Монголчуудын бичгийн хэл: Хүн төрөлхтөн бичиг үсэг хэмээх харилцааны
гайхамшигтай хэрэгслийг олж нээснээс хойш олон мянган жил өнгөрчээ. Хэл
нь хоёр хүн зөвхөн нэг газарт, нэг цаг хугацаанд байсан нөхцөлд харилцах
боломжтой байдаг бол бичиг үсэг зохион бүтээснээр энэ шаардлага үгүй
болсон байна. Өөрөөр хэлбэл орон зай цаг хугацааг үл хамааран хоорондоо
харилцах боломжтой болсон нь хүн төрөлхтний хөгжлийн ахиц дэвшлүүдийн
нэг байлаа. Монгол бичгийн хэлний хөгжлийг 1. XIII зууны эцэс хүртлэх үе (гол
төлөв төрийн бичиг хэрэгт хэрэглэж байсан), 2. XIV-XVI зууны эцэс хүртлэх
үе (буддын шашны ном судрыг монгол хэлэнд орчуулахад өргөнөөр хэрэглэж
байсан), 3. XVII-XX зуун (сонгодог монгол бичгийн хэл бүрэлдэн тогтсон үе)
гэж үечлэн үздэг.
    Бичиг үсгийн хамгийн анхны хэлбэр нь тухайн хүн өөрийн санаа бодлыг
эд юмсаар төлөөлүүлэн өөр нэгэндээ илгээж байсныг “юм бичиг” гэж үздэг
боловч жинхэнэ утгаараа үсэг бичиг буй болсны эхний шатыг зураг бичиг гэж
үздэг бөгөөд эхэн үедээ хийсвэрлэц гэх юмгүй, уг юмаа яг хэвээр нь дүрсэлсэн,
зураг, бичиг хоёрын зааг бараг байхгүй, өөрөөр хэлбэл нийлэг хэлбэртэй байжээ.
Дэлхий дахинаа ийм зураг бичгийн сонгодог баримт гэвэл эртний хүмүүсийн
бууц оромж, нутаглаж байсан газруудаас олддог хад чулууны сүг зураг, дүрс юм.
Үсэг бичгийн хөгжлийн дараагийн шатанд дүрс зургийн хийсвэрлэц хөгжиж, уг
дүрслэгдэхүүнээсээ холдож, улмаар ямар нэгэн утга илэрхийлэх “санаа бичиг”-
ийн шатанд хүрдэг ажээ. Чухам энэ үеэс л бичиг гэдэг сонгодог утгаа олдог гэж
үзэж болно. Санаа бичгийг дотор нь хэд ангилдаг. Үүнд: нэг тэмдэг нь бүхэл
бүтэн санааг илэрхийлж байвал “өгүүлбэр бичиг” гэх бол нэг тэмдэгт нь ямар
нэгэн санааг нэмэн гаргаж байвал “бүтээвэр бичиг” гэдэг байна.
    Бичиг үсэг хөгжлийнхөө дараагийн шатанд уг тэмдэглэгдэхүүнээсээ

                                      295
                          Монголын түүх, соёл, ёс заншил

бүрмөсөн салан бүрнээ хийсвэрлэж, хэлний тодорхой нэг буюу хэдэн авиаг
тэмдэглэх болсноор “авианы бичиг” буй болжээ. Авианы бичгийг дотор нь хоёр
зүйл болгон үздэг. Нэгэн тэмдэгт нэг бүхэл бүтэн үеийг тэмдэглэж байвал “үеийн
бичиг” гэх ба энэ бичгийг эгшиг, гийгүүлэгчээр задлаж болдоггүй онцлогтой. Хэрэв
нэгэн тэмдэг нь нэг авиаг тэмдэглэдэг бол “цагаан толгойт” бичиг болно. Цагаан
толгойт бичигтэй жишихэд үеийн бичиг нь харьцангуй олон тэмдэгттэй байдаг
бол цагаан толгойт бичгийн тэмдэгт нь хамгийн олондоо 60 орчмоос хэтэрдэггүй.
Цагаан толгойт бичгээр үгийг үе үеэр нь таслан бичдэг ёс буй боловч түүнийг
үеийн бичиг гэж үздэггүй бөгөөд Монголын дөрвөлжин, соёмбо, Төвөд, самгарди,
солонгос зэрэг цагаан толгойт бичгийг жишээ болгон дурдаж болно.
    Монголчуудын анхны бичиг үсэг нь өвөг
монгол хэлний үед хамаарах төдийгүй түүнийг
руни буюу Хүн бичиг гэж нэрлэж, цаг
хугацааны хувьд Хүннү улсын үеэс эхлээд
Монгол бичгийг авч хэрэглэх үе хүртэл хөгжин
дэлгэрсэн юм. Хүннү гүрэн байгуулагдсаны
дараа утга соёлын салбарт гарсан хамгийн том
ололтын нэг нь бичиг үсэгтэй болсон явдал
бөгөөд Хүннүгийн үеийн “Алтан хүн” хэмээх
дурсгал, эд өлгийн зүйлүүд дээрх дүрс тэмдэгт
зэрэг дурсгалуудаар батлагддаг. Хүннү нар
                                                  Зураг 7.2. Хүннүгийн үеийн
Хятадын соёл иргэншил, улс төрийн эрхшээл бичээсийн дурсгал
нөлөөний       хүрээнд     татагдан    орохоос Тайлбар: Алтан хүний дүрслэл
                                                  (Булган. Бүрэгхангай)
болгоомжилдог байсан тул тэдний үсэг Эх сурвалж: https://ikon.mn/
бичгийг авахаас татгалзаж Дундад Азиар
дамжуулан ямар ч гэсэн НТӨ III зууны үе гэхэд Арамей бичгээс уламжлан авсан
бичиг үсэгтэй болсон байна. Хүннү нар арамей нарын бичгийг өөрийн хэл ярианд
тохируулахдаа эртний өвөг монгол тамга тэмдгээр баяжуулсан гэж үздэг. Тэрхүү
бичиг үсгийг Хятад сурвалжид “ке-мү” буюу мод сийлэн тэмдэглэдэг үсэг хэмээн
тодорхойлсон байдаг. Ямар боловч Хүннү гүрэн хожуу үеийн Орхоны түрэг
үсэгтэй адил төсөөтэй бичиг хэрэглэж, Орхон-Енисейн руни үсэг үүсэн бүрэлдэх
үндэс суурийг тавьсан юм. Энэ бичиг нь эхний удаад II зууны үед хүннү нарын
их нүүдлээр дорнод Европод хүрсэн бол дараа нь IV зуунд Нирун нарын холбоонд
багтаж байсан аваруудын нүүдлээр Европод дахин хүрсэн билээ. Европ дахь
Хүннүгийн Аттила хааны ордонд элчин солилцох, магтаал өргөх, шүлэг дуулал
зохион уянгалуулах зэрэгт эртний Хүннүгийн үсэг бичгээ хэрэглэдэг байснаас
гадна латин хэл бичигт нэвтэрсэн хүмүүстэй байжээ. Кавказын нуруунаас урагш
орших Арран нутгийн хамба лам YI зууны дунд үед библи судрыг хүннү хэлээр
орчуулж байсан тэмдэглэл ч бий ажээ.

                                      296
                          Монголын түүх, соёл, ёс заншил

                                   Хүннү гүрний дараа Монголын түүхийн
                                   тавцанд зонхилох цэрэг-улс төрийн томоохон
                                   хүчин болж удаа дараа гарч ирсэн Сяньби,
                                   Муюн, Тоба улсууд болон тэдний захиргаан
                                   дор оршин амьдарч байсан Ухуань зэрэг овог,
                                   аймгуудын хэл, соёл, шашин шүтлэг, зан
                                   заншил нь Хүннүтэй үндсэндээ адил байсан
                                   бөгөөд тэднийг мөн л мод сийлэн тэмдэглэдэг
                                   хэмээн бичиж байсан төдийгүй Муюн, Тоба
                                   улсууд руни бичиг соёлын хувьд илүү
                                   амжилтанд хүрсэн байна. Жужан нар соёлын
                                   хөгжлөөрөө өмнөх нүүдэлчдээсээ урагш
                                   ахисан бөгөөд өөрсдийн руни бичгээс гадна
                                   гадаад улстай харилцахдаа Хятад бичиг ч
Зураг 7.3. Эртний бичээс           хэрэглэж байсан гэж үздэг.
Тайлбар: Түрэгийн үеийн дурсгал        Түрэгийн хаант улсын соёлын хамгийн
Эх сурвалж: https://mongoltoli.mn/ гайхамшигт ололт бол руни бичигт суурилсан
“Орхон-Енисейн бичиг” хэмээн алдаршсан 38 үсэг бүхий авианы бичгийг зохион
хэрэглэж төр улсынхаа түүхийг тэмдэглэн бичиж үлдээсэн явдал болно. Хамгийн
эртний дурсгал нь 688-691 оны үед холбогдох Дорноговь аймгийн нутаг Чойроос
олдсон нэгэн хүн чулуун дээр бичсэн бичиг юм. Үүнээс үндэслэн түрэгийн руни
бичиг нь Төв Азид, тэр тусмаа Монгол нутагт анх үүссэн хэмээх үзэл баримтлал
бий болжээ. Дурсгалуудын олдож байгаа байршил ч үүнийг нотолдог ба манай
улсын нутгаас VII-XII зууныг хүртэл үед хамаарах нийт тавь гаруй руни бичээс
олдоод байна. Эдгээрийн дотор Билгэ хаан, Күль-Тегин, Тоньюкук, Моюнчур
хаан зэрэг нэр цуутай хаад язгууртны дурсгалд зориулсан гэрэлт хөшөөний
бичээс буйгаас гадна бусад их бага олон тооны бичээс ордог. Түрэгийн руни
бичгийн дурсгал нь тусгайлан зассан гэрэлт хөшөөнөөс гадна байгалийн ерийн
хад чулуун дээр, барилгын ханын шаваас дээр, зоос мөнгөн дээр, судар номын
баринтагийн тээг чулуун дээр бичсэн зэрэг олон хэлбэрээр олдож байна.
     Уйгурууд Монгол нутагт оршин тогтнож байсан олон аймаг улсын дотор
нэлээд дээгүүр соёлтой байсан бөгөөд тэдний соёлын хамгийн том ололт бол шинэ
бичиг үсэгтэй болж, албан бичиг хөтлөн ном зохиол бичиж, гадаад хэлнээс судар
шастирын зүйл өргөн хэмжээгээр орчуулан туурвих болсон явдал юм. Уйгурууд
анхандаа “Орхон-Енисейн бичиг”-ийг хэрэглэж байжээ. Тэр үеийн дурсгалын
тоонд, “Сэлэнгийн бичээс” хэмээн алдаршсан Могойн шинэ усны гэрэлт хөшөө,
мөн үүнээс холгүй оршиж байсан “Сүүжийн бичээс” хэмээн алдаршсан дурсгал,
Архангай аймгийн Тариат сумын нутаг дахь “Тэрхийн бичээс”, Хөвсгөл аймгийн
“Тэсийн бичээс” зэрэг бичиг үсгийн томхон дурсгалууд орно.

                                      297
                          Монголын түүх, соёл, ёс заншил

     Дундад Азийн өндөр соёлт согд нараас
бичиг авч өөрийн хэлний аялгуунд зохицуулан
хэрэглэсэн нъ түүхэнд уйгур бичиг хэмээн
алдаршжээ. Энэхүү бичиг нь Уйгур улсын
үндсэн бичиг болж дэлгэрээд хожмын үед
түүгээр олон зохиол бичиж, орчуулж байснаас
чулуунд сийлж үлдээсэн зарим дурсгал нь
бидний үед хадгалагдан хүрч иржээ. Увс
аймгийн Улаангом хотын ойролцоо Түргэн
сумын нутаг Хар Ус гэдэг газраас олдсон
Долоодойн хөшөө, Архангай аймгийн Их тамир
сумын нутаг Тайхар чулуу, Бичигт булан, Хотонт
сумын Хар балгасны II бичээс, Говь-Алтай
аймгийн Жаргалант сумын Хайрханы бичээс,
                                                  Зураг 7.4. Эртний уйгур бичээс
Хөвсгөл аймгийн Цагаан уул сумын Тэсийн Тайлбар: Долоодойн хөшөө
бичээс гэх мэт дурсгалуудыг дурдаж болно. (Увс. Улаангом)
Уйгур бичгийг, тэдний бүрэлдэхүүнд орсон Эх сурвалж: https://mongoltoli.mn/
түрэг, монгол угсааны зарим аймаг хэрэглэж байсан бөгөөд улмаар Их Монгол
улсын албан бичиг болсон юм. Уйгур бичгээр дамжин “ном”, “дэвтэр” хэмээх
согд үг, “судар”, “эрдэнэ”, “шүлэг”, “бадаг” зэрэг энэтхэг үг, “сүм”, “суварга”,
“билэг”, “хөрөг”, “эрдэм” гэх зэрэг уйгур үгс Монгол хэлэнд нэвтэрсэн байна.
                                   Хятанчууд Их Ляо улсаа байгуулаад хоёр
                                   зүйлийн бичиг зохион хэрэглэж байжээ. Тэр
                                   цагт Төв Ази дахины олон улсад бие даасан
                                   төр улсаа байгуулаад үндэсний бичиг
                                   үсэгтэй болдог ёс уламжлал болж тогтсон
                                   байсан тул 920 онд хятад үсгийн үлгэрээр
                                   хэдэн мянган тэмдэгт бүхий хятан их
                                   бичгийг зохиосон нь дүрс үсэгт суурилсан
                                   байжээ. Дараа нь 925 онд 400-аад тэмдэгт
                                   бүхий бага бичгийг “Их бичиг”-ээ
                                   боловсронгуй болгон зохиосон байна. Хятан
                                   бичгийн дурсгал нь цаг хугацааны хувьд
                                   100 гаруй жилийг хамардаг бөгөөд эзэн хаан
Зураг 7.5. Кидан бичээс
Тайлбар: Салбар уулын дурсгал      Си-зүн, улсын хатан Сюан-и, Жэн-и болон
(Хэнтий. Мөрөн)                    төрийн түшмэдийн гэрэлт хөшөөний
Эх сурвалж: https://mongoltoli.mn/
                                   томоохон бичээсүүдээс гадна дүгрэг болоод
наймалжин толины бичиг, загас хэлбэртэй тамгын бичиг, зоос болон пайзны
бичээс, тоосго, шаазан тэргүүтэн дээрх бичиг гэх зэрэг 30 гаруй дурсгал

                                      298
                          Монголын түүх, соёл, ёс заншил

Хятад улсын нутагт үлдсэн бол Монголын нутаг дэвсгэр дээр Архангай
аймгийн Их Тамир сумын Тайхар чулуу, Хэнтий аймгийн Батширээт сумын
Рашаан хад, Мөрөн сумын Салбарын уулын Ханан хадны бичээсүүд болон
Булган аймгийн Дашинчилэн сумын Чин толгойн балгаснаас олдсон хятан
бичигтэй дээврийн ваар зэрэг байна.
    Монголчуудын өвөг дээдэс түүхэн хөгжлийнхөө туршид хэд хэдэн
үсэг бичгийн тогтолцоог хэрэглэж ирсний дотроос анх буй болсон цагаасаа
өнөөдрийг хүртэл хамгийн удаан, тасралтгүй, нийт монгол туургатанд нийтлэг
хэрэглэгдсээр ирсэн нь монгол бичиг билээ. Монгол бичиг гэхээс гадна “Худам
монгол”, “Хуучин бичиг”, “Уйгуржин бичиг” гэх зэрэг олон янзаар нэрлэдэг
энэ бичгийн гарал үүсэл, мөн чанарын талаар ихээхэн маргаантай явж ирсэн
боловч уг гарлаараа финик бичгийн тогтолцоонд хамаарагдах бөгөөд түүнээс
салбарлан гарсан арамей бичиг үсэг, согд бичиг, уйгур бичиг үсгээс монголын
уйгуржин хэмээх бичиг үсэг бий болсон түүхтэй. Монгол аймгууд хэзээ
уйгуржин бичгийг өөриймшүүлэн авсан он цагийг тогтоохын тулд бичгийн
хэлний онцлогийг харгалзан үздэг бөгөөд Монгол бичгийн хэл нь эртний
үеийн монгол хэлний онцлогийг агуулсан байдаг. Тэгэхээр YII-YIII зууны үест
уйгур, монгол аймгууд нэгэн зэрэг Согдоос бичиг үсэг авсан байж болохоор
байна хэмээн дүгнэдэг бөгөөд “Худам” гэдэг нэрийн утга нь анхны авиа үсгийг
зохиогч эртний финикийн хан хөвгүүн Кадмагийн нэрний уламжлал гэж үздэг.
Монгол үсгийг анх боловсруулахдаа уйгурын 14 үсэг нь монгол хэлний үг
бүтээх авиалбарын тооноос арай цөөн тул хоёр, гурван дүрсийг нийлүүлэн
зарим үсгээ тэмдэглэсэн байна.
    Монгол бичгийг Монголын их гүрний үед төрийн албан хэрэгт өргөн
хэрэглэх болсон ба ноёд түшмэд, тэдний үр хүүхдийг сургадаг байжээ. Монгол
хаадын дэргэд найман, уйгур, хэрэйд зэрэг бичгийн сайд түшмэд уйгуржин
бичгээр төрийн хэргийг хөтөлж, бичээч нар бичиг зарлиг илгээх орны хэл
бичгээр бичдэг ч заавал уйгуржин үсгээр монгол хэлээр цохож гарын үсгээ
зурдаг байлаа.
    Монгол бичиг нь үсэг зүйн хувьд энэ бичиг нь өргөн уудам нутагт тархан өөр
өөрийнхөө нутгийн өвөрмөц аялгуугаар хэлэлцэгч олон монгол аймаг угсаатны
хэлний онцлогийг жигд харгалзаад бичигт түүнийгээ үсэгзүйн аргаар эрх тэгш
тусгаж чадсан тул аливаа үгийг нутаг нутагт өөр өөрийнхөө аялгуугаар унших
бүрэн боломжтойгоос гадна тухайн үгийн утга санаа монгол туургатан даяар
нийтлэг нэг байх тул монгол бичиг нь олон аялгуугаар хэлэлцэгч монголчуудыг
бичгээр нь нэгтгэн өгч байсан ажээ. Нөгөө талаас, төрийн зүгээс ч монгол бичиг
сургахад онцгойлон анхаарч 1640 оны “Их цааз” зэрэг хуулинд тусгай заалт
оруулж, хөвгүүдийг арван таван нас хүртэл уншуулж бичүүлж сургаагүй бол зэм
шийтгэл хүлээлгэхээр заажээ.

                                      299
                          Монголын түүх, соёл, ёс заншил

                                    Монголын Юань төрийн үед уйгуржин
                                    бичгийг өөрчилж, шинэ үсэг зохион хэрэглэх
                                    оролдлого гарч, Хубилай хаан 1269 онд
                                    “Дөрвөлжин бичиг”-ийг улсын их багш,
                                    Сажа бандида Пагва лам Лодойжалцангаар
                                    зохиолгоод албан ёсны бичиг болгожээ. Одоо
                                    олдоод байгаа дөрвөлжин бичгийн дурсгалын
                                    дотор монголоос гадна хятад, Төвөд,
                                    санскрит, турк хэлний дөрвөлжин үсгээр
                                    бичсэн нь цөөнгүй бөгөөд тухайн үедээ “олон
                                    улсын цагаан толгой” байжээ. Дөрвөлжин
Зураг 7.6. Дөрвөлжин үсгийн дурсгал бичгийг зохиох болсон нэг шалтгаан нь
Тайлбар: Юаны үеийн гуулин тамга
Эх сурвалж: https://mongoltoli.mn/  уйгуржин монгол бичгийн XIII зууны
                                    монголын аман аялгуунаас зохих хэмжээний
зөрүүтэй байснаас шалтгаалсан бол нөгөө талаас Монгол цагаан толгойн үсгүүд
нь хятад, Төвөд зэрэг Юань улсын бүрэлдэхүүнд байсан улс үндэстний хэлний
авиаг нарийн тэмдэглэхэд хүрэлцэхгүй байсантай холбоотой байлаа. Дөрвөлжин
бичгийг хэрэглэхдээ бусад үндэстний хэрэглэж байсан үсэг бичгүүдийг
халахгүйгээр хамтад нь хэрэглэж, хурдацтай түгээн дэлгэрүүлэхийн тулд 1269
онд 169 дөрвөлжин бичгийн сургууль, 1272 онд монгол ноёд, түшмэдийн
хөвгүүдийг сургах тусгай сургуулийг байгуулж, 1275 онд дөрвөлжин бичгийн
хэргийг эрхэлсэн эрдмийн тусгай хүрээлэн байгуулжээ. Дөрвөлжин бичиг нь 41
үсэгтэйгээс жинхэнэ монгол үгийг тэмдэглэхэд 23-аас хэтрэхгүй, үлдсэн үсэг нь
харь хэлний үгийг тэмдэглэх шаардлагыг хангасан үсгүүд байжээ. Үсгийн дүрс
хэлбэрийг Төвөд үсгээр үлгэр болгосон болохоор дөрвөлжин дүр байдалтай
харагддаг бол бичихдээ үе үеэр тасалж уйгуржин монгол бичиг шиг дээрээс
доош буулган бичдэг юм. 1271 онд дөрвөлжин бичгийг сайн сурагсдыг алба,
улаанаас хэлтрүүлэх төдийгүй албан тушаалд томилох зэргээр дэмжиж байсан ч
зуу гаруй жил хааны ордны хүрээнээс гадагш гарч төдий л чадсангүй, зөвхөн
хаадын зарлиг зэрэг албан хэргийн хэл төдийхнөөр хэрэглэгдэн байгаад, Юань
төр мөхмөгц аажмаар мартагджээ. Дөрвөлжин бичгийн дурсгал нь элч
төлөөлөгчид олгосон пайзууд, зарим ном судрын хэсэг, зоос, мөнгө, тамга тэмдэг,
сүм хийдийн барилга дээрх бичээс зэрэг зүйлс үлдсэнээс он цагийн хувьд
хамгийн сүүлчийх нь 1382 онд хамаарах юм.
     Энэ үед Монгол бичгийн байр суурь буураагүйгээр үл барам буддын шашны
олон тооны ном зохиолыг орчуулж хэвлэх гол хэл болоод байсан нь Монгол
бичгийн хэл утга зохиолын хэл болон цаашид улам хөгжихөд хүргэжээ. XIV
зуунд монгол бичгийн хэл нь хөгжлийн шинэ үедээ орж хэлбэршин төрхжихдөө
зөв бичих дүрэм ч зүгшрэн боловсорчээ. Санскрит, Төвөд, хятад, иран хэлнээс

                                      300
                             Монголын түүх, соёл, ёс заншил

ном зохиол орчуулах ажил их хийгдэх болсонтой холбогдон монгол хэлний
үгсийн санд шашин (шасана), цадиг (жатака), бадир (патра), базар буюу очир
(важра), сансар (самсара) зэрэг санскрит үгс, мөн болд (пулад), булгар (булгари),
дарь (дари), дэвтэр (дафтар), тогос (таус) зэрэг иран үгс монгол хэлэнд орсон нь
одоо ч гэсэн өргөн хэрэглэгдсээр байгаа билээ.
     1587 онд Аюуш гүүш буддын
шашны ном судрыг монголчлох ажил
улам хүчтэй болсонтой холбогдуулан
Энэтхэг, Төвөд үгийг монгол бичгээр
галиглах ёсыг боловсруулан гаргасан
“Али гали” (эгшиг гийгүүлэгчийг
тэмдэглэх үсэг) үсгийг боловсруулсан
бөгөөд Монгол бичгийн хэлний хөгжлийн
шинэ үе буюу сонгодог бичгийн хэл буй
болоход үлэмж нөлөө үзүүлсэн байна. Зураг 7.7. Али гали үсгийн хэсгээс
Аюуш гүүш санскрит хэлний 16 эгшиг, 34 Тайлбар: Аюуш (XVI-XVII зуун) гүүшийн
гийгүүлэгч, Төвөд хэлний 4 эгшиг, 30 зохиосон үсэг
                                             Эх сурвалж: https://commons.wikimedia.org/
гийгүүлэгч үсгийг монгол бичгээр бичих
галигийг зохиохдоо монгол бичгийнхээ авиан зүй, үсэг зүй, санскрит Төвөд хэлний
авианзүйн онцлогийг тун нарийн ажиглан шинжилсэн байдаг. Одоо бидний хэрэглэж
байгаа монгол бичгийн цагаан толгойн гадаад үгийг тэмдэглэдэг П, Ф, Ц, З, К, ЛХ
зэрэг үсгүүдийг Аюуш гүүшийн зохиосон галигаас авчээ.
                                                 1648 онд Ойрдын Зая Бандид
                                                 Намхайжамц Тод бичгийг зохиосон
                                                 бөгөөд энэ бичиг нь монгол
                                                 бичгийг засварлан тодорхой болгох
                                                 зорилготой байсан юм. Тод үсэг нь
                                                 баруун         монголын       аялгуунд
                                                 үндэслэсэн тул нийт монгол
Зураг 7.8. Тод бичгийн дурсгалаас                хэлтэнд зориулсан боловч бүх
Тайлбар: Намхайжамцын (1599-1662) зохиосон үсэг монголчуудад дэлгэрч чадалгүй
Эх сурвалж: http://mn.cctv.com/                  зөвхөн ойрдын бичиг болон
хувирсан байна. Тод бичгийн дурсгалын дийлэнх нь гар бичмэл байх бөгөөд
одоо Монгол улсын нийтийн номын сан болон хэл зохиолын хүрээлэнгийн
номын хөмрөгт давхардсан тоогоор 2000 гаруй ном байгаа бол ОХУ, БНХАУ,
Герман зэрэг бусад орны номын санд тод бичгийн дурсгалууд арвин байгаа юм.
Тод бичгийг Монгол улсын ойрадууд 1920-иод он хүртэл, халимагууд 1924 он
хүртэл хэрэглэж байв. Харин Хятад дахь ойрадууд одоо болтол тод бичгийг
хэрэглэж, ном зохиол гаргасаар байна.

                                         301
                            Монголын түүх, соёл, ёс заншил

     1686 онд Халхын анхдугаар богд Өндөр
гэгээн Занабазар Энэтхэгийн ланз үсгийн
хэлбэрт тулгуурласан соёмбо (өөрөө буй
болсон гэгээн) бичгийг зохиохдоо нэг талаас
Манж нарын түрэмгийллийг сөргүүлэн
Монгол улсын тусгаар тогтнолын бэлгэдэл
болгох, нөгөө талаас Монгол, Төвөд, санскрит
хэлээр нэгэн зэрэг бичиж болох бичгийг буй
болгож өмнө орчуулсан ном судрын алдаа,
тарнийн үсгийн алдаа, мадаг тэргүүтнийг Зураг 7.9. Соёмбо үсгийн хэлбэр
                                                    Тайлбар: Монгол гэж бичсэн байдал
шүүн засах зорилготой байсан ажээ. Соёмбо Эх сурвалж: https://mn.wikipedia.org/
бичиг нь 90 шахам үсэгтэй, голдуу зүүнээс
баруун тийш бичдэг боловч босоогоор бичиж болдог бөгөөд үсэг холбож үг
болгохдоо санскрит-Төвөд бичгийн байдлаар үгийг үе үеэр нь багц болгож бичнэ.
Соёмбо бичгийн эхлэх тэмдэг Э-бам (эгчим буюу бярга) нь Монголчуудын хувьд
тусгаар тогтнолын бэлгэдэл болж туг сүлдэнд өнөөг хүртэл заларсаар байгаа
билээ. Гэвч соёмбо бичиг улс орон даяар түгэн дэлгэрч чадсангүй зөвхөн сүм
хийдийн хаяг, шашны зарим нэг ном, зохиолыг бичихээс хэтрээгүй боловч
Монгол үсгийг засан сайжруулах бас нэгэн оролдлого байв.
     Соёмбо үсэгтэй бараг нэгэн зэрэг Өндөр гэгээн Занабазар хэвтээ дөрвөлжин
бичгийг зохиосон боловч үлдсэн дурсгал нь харьцангуй цөөн бөгөөд цагаан
толгой, тарнийн үсэг, тамганы дардас, сүмийн ханын чимэг бичээс зэрэг зүйлс
гол төлөв Эрдэнэзуу хавиас олддог. Хэвтээ дөрвөлжин бичгээр бичих чиг, цагаан
толгойн бүрэлдэхүүн зэрэг нь соёмбо бичигтэй бараг адил, харин хэлбэр нь
Төвөдийн дөрвөлжин буюу “тамга” үсгээс эх загвар авсан.
                                XIX зууны дунд үеэс буриад монголчуудын оюун
                                санааны цэцэглэлтийн үе эхэлсэн бөгөөд Агваандорж
                                1905 онд Монгол, тод үсгээс эх авч буриад болон
                                бусад монгол хэл аялгуу, түүнчлэн орос хэлний
                                хэрэглэгдэхүүнийг тэмдэглэж болохуйц нэгэн зүйл
                                монгол үсэг зохиосон нь “Вагиндра (Агваан гэдгийн
                                санскрит орчуулга)-гийн үсэг” хэмээн олонд
                                алдаршжээ. Энэхүү бичгийн онцлог нь монгол, тод
Зураг 7.10. Вагиндрагийн        үсгийн адил үгийн эхэн, дунд, адагт дүрс хувирдаггүй
үсгийн цагаан толгойн хэсгээс
Тайлбар: Агваандоржийн
                                бөгөөд өрнө дахины бичгийн тогтолцооны нөлөө
зохиосон үсэг                   орсон байдаг. Нийт 8 эгшиг бүхий 36 үсэгтэй, цэг
Эх сурвалж: http://mn.cctv.com/ дуслын 7 тэмдэгттэй бөгөөд бичих тогтолцооны

хувьд монгол бичиг шиг дээрээсээ доош бичих боловч угалз мэт зурлага,
дөрвөлжин гэдэс, нэмэлт олон тэмдэг зэрэг нь монгол бичиг шиг түргэн бичих

                                        302
                           Монголын түүх, соёл, ёс заншил

боломжийг бүрдүүлж чадсангүй. Энэ бичгийг төдий л өргөэн хүрээнд хэрэглээгүй
ба 1905-1908 онуудад Санкт-Петербург хотноо чулуун барын арга хийгээд тусгай
хэвлэлийн үсгээр нилээд хэдэн товхимол Вагиндрагийн үсгээр хэвлэн гаргажээ.
                                             1930 оны 2 сард хуралдсан Монгол
                                             Ардын Намын наймдугаар Их хурлаар
                                             шинэ цагийн соёл боловсролын
                                             хөгжилтөд нийцгүй хэмээн үзэж
                                             Монгол үсгийг халж, латин үсгийг
                                             Монгол        хэлэнд       зохицуулан
                                             хэрэглэхээр     шийдвэрлэсэн.     Энэ
                                             шийдвэрийн дагуу Монгол орон даяар
                                             латин үсэгт шилжих бэлтгэл ажил
                                             эхлэн, үсгийн дүрмийг хэрхэн
                                             боловсруулах талаар ажил өрнөжээ.
Зураг 7.11. Латин үсгийн цагаан толгойг
сонирхож буй хүмүүс
                                             Латин үсгийг 1941 оны 2 сарын 1-нд
Тайлбар: 1941 оны байдал                     албан ёсны бичиг болгосон боловч
Эх сурвалж: https://eap.bl.uk/               хоёрхон сарын дараа буюу 3 сарын
25-нд энэ шийдвэрээ буцаажээ. Албан ёсны тайлбарт Монгол хэлний бүх дуу авиаг
тэмдэглэж чадахгүй байсан тул больсон гэсэн хэдий ч дараахан нь ЗХУ-ын
бүрэлдэхүүн улсуудтай бараг нэгэн зэрэг кирилл үсгийг албан ёсны болгосон тул
энэ нь улс төрийн бодлого байсан байж магадгүй гэж үздэг.
     Кирилл үсэг нь Монгол улс
1946 оноос одоо хүртэл хэрэглэж буй
албан ёсны үсэг бөгөөд 1941 оны 3
сарын 25-ны өдрийн МАХН-ын Төв
хорооны тэргүүлэгчид ба Ардын
Сайд нарын Зөвлөлийн хамтарсан
хурлаас монгол бичгийг шинэ орос
(кирилл) үсэгт шилжүүлэх нь зүйтэй
гэж үзжээ. Орос үсэгт үндэслэн
монгол шинэ үсгийн төлөвлөгөөг Зураг 7.12. Кирилл үсгийн хичээл
нийтэд зарлан хэлэлцүүлж, гарсан Тайлбар: 1940-өөд оны дунд үе
саналыг харгалзан МАХН-ын Төв Эх сурвалж: https://eap.bl.uk/
хороо, СнЗ-ийн газарт оруулан батлуулах ажлыг гүйцэтгээд 1945 оны 5 дугаар сарын
18-ны БНМАУ-ын Сайд нарын Зөвлөл, МАХН-ын Төв хорооны хамтарсан хурлаар
бүх хэвлэл ба улсын албан хэргийг 1946 оны 1 дүгээр сарын 1-нээс эхлэн шинэ үсгээр
явуулахаар шийдвэрлэсэн. Монгол шинэ үсэг нь орос цагаан толгойн 31 үсэг, хоёр
тэмдэгтийг авч дээр нь “ө”, “ү” үсгийг нэмээд 35 үсэг, тэмдэгтэй болгосон бөгөөд 13
эгшиг, 20 гийгүүлэгч, хоёр тэмдэгт үсэгтэй юм.

                                       303
                          Монголын түүх, соёл, ёс заншил

                            7.2. БИЧГИЙН СОЁЛ

     Монголчуудын бичиг үсэг нь энгийн хэрэглээний таталж бичих болон
хичээнгүй бичгийн уламжлалаас гадна хүндэтгэл, ёслолын үйлд зориулсан
эвхмэл, чимэг гоёлд зориулсан угалзлах, уран бичлэгийн тусгай тиг хэлбэрүүдийг
боловсруулан хөгжүүлжээ.
                                          Зурлага, бичлэг: Монгол бичиг нь хүн
                                          төрөлхтний түүхийн урт замд улс
                                          үндэстнүүд, ястан угсаатнуудын удаа
                                          дараа зохион хэрэглэж, гээж, мартаж,
                                          сэргээн шинэчилж ирсэн олон бичиг
                                          үсгийн дотроос ялгагдахуйц түүхэн
                                          хөгжил, хэлбэр маяг, зурлага татлага,
                                          байрлалаараа ч давтагдашгүй өвөрмөц
                                          юм. Монгол бичиг нь дээрээс доош
                                          нуруу дагуулж бичдэг авианы босоо
                                          хэлбэрт бичиг бөгөөд Монгол хүний
                                          бодож сэтгэх өвөрмөц байдал, ахуйн
                                          болон оюуны соёлтой нь салшгүй
Зураг 7.13. Монгол бичиг                  холбоотой төдийгүй Монголчуудын
Тайлбар: Зурлага, бичих дарааллын хэсгээс бэлгэдлийг илэрхийлж байдаг. Монгол
Эх сурвалж: https://www.pinterest.com/
                                          бичгийн үсэгзүйн гол зарчим нь аман
аялгуунд янз янзаар дуудаж болох олон салбар авиаг үндсэн гол авианд нь
товчлон бодоод нэг үсэглэвэр зохиосонд байдаг. Монгол бичгийн үндсэн зурлага
болон ялгах тэмдэг тэргүүтнийг бичих журам, дэс дараа нь ихэд нарийн
боловсорсон байна. Монгол бичгээр дугуй зурлагыг нар зөв эргүүлж бичдэг
бөгөөд үндсэн 7 зурлагаас гадна ялгах үүрэгтэй туслах зурлагуудтай билээ.
Орчин цагт Монгол бичгийн цахим тигүүд боловсрон хөгжиж байгаа бөгөөд
“Монгол хэлний тухай” хуульд зааснаар 2025 оноос хос бичгээр төрийн албан
хэргийг хөтлөх тул цаашид ч улам бүр дэлгэрэн хөгжих нь лавтай.
     Монгол бичгийн бичлэгийг хэрэглээний зорилгоор нь хичээнгүй, таталган,
эвхмэл гэж ангилж болно. Хичээнгүй бичгийг албан ёсны хүндэтгэлийн зүйлд,
таталган бичгийг амин хувийн хэрэг ба яаруу давчуу үед, эвхмэл бичгийг тамга
тэмдэг болон гоёл чимэглэлийн зүйлд хэрэглэнэ. Хичээнгүй бичлэгт үг, үсгийн
бүхий л зурлагыг тодорхой харуулж бичдэг бол таталган бичлэгт хураангуйлж
бичдэг онцлогтой. Монгол бичгээр сийрүүлэх, хуулах хэрэгцээнээс таталж бичих
хэлбэр гарч ирсэн ба дотроо ацаг шүдтэй таталган, ацаг шүдгүй таталган гэсэн
хоёр янз байдаг. Монгол бичгээр хурдан түргэн бичих, хувийн навтарга, ноорог
хөтлөхдөө таталж бичдэг. Таталж бичихдээ богино ацгийг шулуун зураасаар

                                      304
                           Монголын түүх, соёл, ёс заншил

товчлох, зарим үсгийн зурлагыг
хялбарчлах зэрэг хэдэн зарчмыг
баримтлах хэрэгтэй. Мөн таталж
бичихийн тулд юуны өмнө бүх
үсгийг цэвэр сайхан бичиж чаддаг,
үсгийн хэв нь тогтсон байхаас гадна
зөв бичгийн дүрмийг сайтар
эзэмшсэн, үгийн урт богинын
хэмжээг нүдэн баримжаа, гарын           Зураг 7.14. Таталган бичлэг
дадлаар мэдэрсэн байх зэргийг           Тайлбар: Монгол бичгийн бичлэгийн нэгэн төрөл
эрхэмлэдэг.                             Эх сурвалж: https://pdfslide.net/

                                       Уламжлалт бичгийн хэрэгсэл болох бийр,
                                       бэх, цаас, янтай (нийлүүр)-г бичгийн
                                       дөрвөн эрдэнэ хэмээн үзэж ихэд эрхэмлэж
                                       иржээ. Бийрийг дөрөв орчим мянган
                                       жилийн өмнөөс хэрэглэж ирсэн түүхтэй
                                       төдийгүй Монгол бичээчид ном судраа
                                       бүтээхдээ туулай, шилүүсний чихний
                                       үзүүрийн үс, алаг даага, гахайн сэрвээний,
Зураг 7.15. Бийр, янтай, бэх, цаас
                                       үхрийн чихний дотор талын үс, солонго,
Тайлбар: Бичгийн дөрвөн эрдэнэ         тарвага, зурам, хэрэмний сүүл, адууны дэл
Эх сурвалж: https://twitter.com/ @     зэрэг Монголын нутагт амьдардаг амьтдын
uranbilig_mon
                                       үсээр бийрээ үслэж өөрсдөө бийрээ урлан
хийдэг байсан. Бэх нь гурван мянган жилийн өмнө үүссэн бөгөөд бийртэй эн
зэрэгцэхүйц чухал үүрэгтэй зурах бичихэд зориулагдсан будагч бодис бөгөөд
нэн ялангуяа эртний бичиг бичвэрийн амин чухал хэрэглэгдэхүүн юм. Хүний
гараар бүтээгдсэн бэх бий болохоос өмнө ихэнхдээ байгалийн гаралтай бэх буюу
хагас боловсруулсан бэхийг бичиг үсэгт ашиглаж байжээ. Цаасыг бийр болон
бэхнээс хожуу 1400-аад жилийн өмнөөс хэрэглэж эхэлсэн бөгөөд үүнээс өмнө
гол төлөв үйс, мод, илэг, арьс зэргийг ашиглаж байсан юм. Цаасыг том хэмжээтэйг
нь морин цаас, жижгийг нь хонин цаас гэж нэрлэдэг. Хийгдсэн материалаар нь
улаалжин, хулсан, хөвөнлөг, идээлсэн цаас, муувин, бидэрт цаас, цаваг цаас,
зориулалтаар нь дөрөвт цаас, зургаат цаас, мөн гарал үүслээр нь Солонгос,
Нанхиад, Төвөд, Япон, Орос цаасыг ашигладаг байжээ. Янтай нь бэх будгаа
зуурах багаж хэрэгсэл бөгөөд ихэнхидээ чулуугаар хийсэн байдаг тул удаан
хадгалагдах боломжтой эдлэл юм.
     Уран бичлэг: Монголчуудын хүн төрөлхтөний бичгийн соёлын өв санд
оруулсан нэгэн том хувь нэмэр нь уран бичлэг бөгөөд 2013 онд ЮНЕСКО-гийн
яаралтай хамгаалах шаардлагатай соёлын биет бус өвийн жагсаалтад бүртгэгдсэн

                                       305
                           Монголын түүх, соёл, ёс заншил

билээ. Монгол уран бичлэг бол эртний уламжлалт утга
соёл, эрдэм мэдлэг, оюуны боловсрол, хүний дотоод
сэтгэлийн торгон мэдрэмжийг монгол бичгийн зурлагаар
илэрхийлж үзүүлдэг бийрийн урлаг юм. Бийрээр бичих
нь хүмүүсийн өдөр тутмын амьдралтай холбоотой
төдийгүй урлаг гоо сайхны боловсролыг байнга
хөгжүүлж байдаг. Монгол уран бичлэг нь монгол
туургатны утга соёл, оюун сэтгэлгээний бахархал,
үндэсний билэг тэмдэг билээ. Уран бичлэгийн үндсэн
хэлбэр нь эртний тиг, хичээнгүй тиг (албан ёсны бичлэг),
гүйлгэн тиг, таталган тиг, эвхмэл тиг (дугуй эвхмэл,
дөрвөлжин эвхмэл), тамганы тиг, хос уянгын төрөл гэх
мэт олон янз байдаг. Монгол уран бичээчид эхний бичсэн Зураг 7.16. Бийрийн уран
                                                           бичлэг
мөрийн бэх нь хатаагүй байхад дараагийн мөрийг бичиж Тайлбар: Монгол хэмээн
дуусгах, амьсгалаа тохируулж нэг амьсгаагаар бичих, бичсэн нь
жигд хэмнэлээр олон хуудас тасралтгүй бичих, өнгө Эх сурвалж:
                                                           http://www.unesco.mn/
өнгийн бэхээр алаглан бичих, нэг дусал бэхээр ч урлан
бичих арга чадварт суралцсан байжээ. Уран бичлэгээр сайтар бичиж сурахын
тулд нэг үгийг түмэн удаа бичих хэрэгтэй гэж үздэг учраас бийрээр хичээнгүй
сайхан бичихэд сэтгэл оюун, хичээл зүтгэл, тэсвэр тэвчээр нэн чухал байдаг.
     Монголын түүхэнд XII зууны үеийн нэртэй бичээч Чингай, Тататунга,
Шихихутуг, XIX-XX зууны үед Монгол даяар алдаршсан Эрхэмийн аймгийн
Шагдар, Вангай аймгийн Наваан, Жасын аймгийн Лувсанжамц зэрэг
хичээнгүй сайхан, хурдан бичдэг, гайхамшигтай хүмүүс олон байсны нэг нь
болох Сэцэн хан аймгийн Дашням гүн Богд хаант Монгол улсын эхэн үед
яаралтай мэдээг морины хурдаар довтолгон явахын зуур бичиж дамжуулж
байсан гэдэг.
                                        Уран бичлэгт үсгээ бичихдээ тиг, хэмжээ
                                        харьцаа, тэгш хэмийг бодолцон зай
                                        багтаамжид тохируулан урнаар бичиж
                                        гоёл чимэглэлийн зориулалттайгаар сүм
                                        хийд, байшингийн хаяг, нэр, хана, туурган
                                        дээр урлан бичиж байв. Монгол эвхмэл
                                        бичлэгийн хэв маяг нь дөрвөлжлөн эвхэх,
Зураг 7.17. Дөрвөлжлөн эвхсэн бичиг     угалзлан эвхэх хоёр янз байх бөгөөд
Тайлбар: Монгол гэх үгийг бичсэн нь
Эх сурвалж: https://mongolisch24.de/mn/ дөрвөлжин, соёмбо үсгээр эвхэнэ. Тамга,
                                        зарлиг, номын тэмдэг, мутрын тэмдэг
зэрэгт уншихад хялбар үгсийг дөрвөлжлөн эвхдэг бол бэлгэ тэмдэг, сургаал
ерөөлийн эртний сайхан үгийг уран гоё үзэмжтэйгээр угалзлан эвхдэг.

                                       306
                           Монголын түүх, соёл, ёс заншил

    Монголын үсгийг эвхэх нь арга маягаараа
бусад орны эвхэхээс илүү өргөн хүрээтэй,
үсгийн махбод бүрд тохируулсан, тусгай
тогтсон эвхэх журамтай, өвөрмөц арга
маягтай байдаг. Монгол бичгээр үгийг
бичихдээ үсгүүдийг хооронд нь холбоход
суурь сууриараа нийлэн гол шугамаар
холбогддог бөгөөд үг таслахыг аль болох
цээрлэн,    мөр,    үг    хоорондын      зайг
зохимжтойгоор тааруулж бичнэ. Үгийг
таслахгүйн тулд үсгээ хурааж, сунгаж, мөрөө
                                               Зураг 7.18. Угалзлан эвхсэн бичиг
дүүргэнэ. Монгол уран бичлэгт хэл зүйн Тайлбар: Монгол гэх үгийг бичсэн нь
дүрмийг маш нарийн баримталж, үгийн нэг ч Эх сурвалж: https://mongolisch24.de/mn/
алдаа мадаггүй, нэг шүд, шилбэ илүү ба дутуу бичвэл буруу болж муухай
харагдах тул өөрсдийн дураар бичихийг ихэд цээрлэхийн хамт алдаа гаргахгүйн
тулд маш олон дахин шалгаж байж бичих хэрэгтэй.
    Баримт бичгийн төрлүүд: Монголчууд XVII-XX зууны үед баримт бичгийг
зориулалтын хувьд 1. Нугалбар бичиг, 2. Данс, 3. Өргөх цэс, 4. Гэрийн үеийн
бичиг, 5. Гэрээс гарсан бичиг, 6. Зураг цэс гэж ангилж байлаа. Баримт бичгийг
муутуу цаасан дээр хулсан үзгээр бичихдээ цаасаа а/ хонин (толгой хэсэг), б/
морин (бичвэр хэсэг), в/ тайлан (баталгааны хэсэг) гэсэн гурван үндсэн хэсэгт
хувааж байв.
    Нугалбар бичиг нь байгууллага болон хүмүүс хооронд харилцах албан бичиг
бөгөөд зүүнээс баруун гар тийш нь дунджаар 10 см хэмжээгээр ар өвөр тал руу
нь жигдхэн нугалсан байна. Нугалбар бичгийн уртын хэмжээ нь тухайн бичгийн
агуулгаас хамаарч харилцан адилгүй байдаг. Нугалбарыг боловсруулахын тулд
урьдчилан цаасаа хэмжиж тохируулах, шугамдах, тамга тэмдэг бичгийн нүүр, гуу
зэргийн зайг нарийвчлан гаргадаг байснаас бичгийн өвөр талд гарсан нугалааг
хамар, ар талд гарсан нугалааг суга гэж нэрлэдэг байжээ. Данс нь дотроо “хуулга
данс”, “эр төөлүүрийн данс”, “алба тэгшитгэсэн данс”, захиат хэргийн данс,
гаалийн чандаа гэсэн төрлүүдтэй байдаг. Албан бичиг зохиож, хэрэг хөтөлдөг
газар бүхэн гаднаас ирсэн, гадагш явуулсан бичгийг жигд хэмжээний (28х28см)
цаасан дээр үг үсгийн зөрөөгүй хуулбарлан бичиж, түүнийгээ хавтаслан үдэж
хадгалсныг хуулга данс гэх ба энэ нь дотроо ирсэн бичгийн, явуулсан бичгийн
гэж ангилдаг. Ийнхүү ирсэн явуулсан бичгийг хуулбарлан бичихийг дансаа
хэвтүүлэх гэж нэрлэдэг байжээ. Эр төөлүүрийн данс гэдэг нь цэргийн насны
эрчүүдийн бүртгэл, алба тэгшитгэсэн данс нь албан татвар, өр авлагын бүртгэл,
захиат хэргийн данс гэдэг нь жасаанд суугчид бие биедээ хүлээлгэн өгсөн,
ойрын хугацаанд хэлэлцэн шийдвэрлэвэл зохих баримт бичгүүдийн бүртгэл юм.

                                       307
                             Монголын түүх, соёл, ёс заншил

Харин гаалийн чандаа гэдэг нь худалдаачдаас, хураасан зүйлсийг нэгтгэн бичсэн
дансны нэг төрөл ажээ. Өргөх цэс гэдэг нь доод байгууллагаас дээд байгууллагад
хүн ам, хөрөнгө хогшил, цэрэг өртөө, харуулын байдал, малын тоо бүртгэл
зэрэг асуудлаар сар, улирал, жилээр гарган мэдүүлдэг дэлгэрнгүй ба хураангуй
мэдээ юм. Өргөх цэсийг нугалбар бичгийн адил үйлдэх ба ялгаатай нь сугыг нь
нийлүүлэн үддэг байсан ажээ. Энэ нь уг баримтанд өөр бичиг орох, солигдох,
үрэгдэх зэргээс хамгаалах зорилготой байна. Гэрийн үеийн бичиг нь өвөг дээдэс
удам угсаа, ураг төрлөө улируулан жагсаан бичдэг угийн түүх юм. Үүнийг цаасан
ба даавуун дээр үйлддэг байсан. Гэрээс гарсан бичиг нь сүм хийдэд шавилан
сууж байсан лам нарт олгож байсан ба түүнд уг лам нарын нас, угсаа гарал язгуур
нутаг, мяндаг тушаал, суусан сүмийн нэр зэргийг тодорхойлон бичдэг байсан
байна. Зураг цэс буюу газрын зураг нь Монголын хил, олон аймаг, хошуу, шавь,
өртөө харуулын нутгийн зураг юм. Үүнийг тухайн үеийн хэрэгцээнд тулгуурлан
том, жижиг хэмжээгээр үйлдсэн байх боловч, ихэвчлэн 2х2х10 м цаас ба даавуун
дээр хийсэн байна.
    Албан захидал: Монголчуудын бичгийн соёл албан бичгийн харилцаанаас
тод харагддаг. Эрт үеийн албан бичгийн харилцаанд албан захидал зонхилдог
бөгөөд хамгийн анхны албан захидал нь Хүннүгийн хаан Модунаас Хан улсын
хатан хаан Гао Хэүд илгээсэн захидал юм. Түүнээс хойш бидэнд мэдэгдэж
байгаагаас Гүюг хаанаас болон Илхаан Аргун, Газан нараас Ромын папт
илгээсэн захидал, Абага хааны захидал зэргийг нэрлэж болно. Албан захидлын
уламжлалаас үзэхэд, төрийн бичиг хэргийн албанд тусгайлан мэргэжсэн нэр
хүндтэй хүмүүсийг сонгон авч ажиллуулж байсан төдийгүй бичиг хэргийг
үйлдэж боловсруулахад тогтсон үг хэллэг, бичих журмыг чанд мөрдөж байжээ.
Мөн ямарваа албан бичгийг хэнд илгээхээс шалтгаалж захидлын үгийн өнгө аяс,
хэл найруулга, хэмжээ зэрэг нь цөм ялгаатай байв.




Зураг 7.19. Албан бичгийн дурсгал
Тайлбар: Богд хаант Монгол улсын Гадаад явдлын яамны сайд Ханддоржоос Дотоод хэргийн
яаманд илгээсэн бичиг
Эх сурвалж: http://www.mfa.gov.mn/


                                          308
                           Монголын түүх, соёл, ёс заншил

     Албан найруулгад тогтсон үг хэллэгийг сайтар мөрдөж байснаас яам, тамгын
газар, тэдгээрийн сайд, жанжин, орон нутгийн төрийн удирдах газарт харъяа
газрууд, хүмүүсээс мэдүүлэх бичигт “Танаа өргөв, өргөн мэдүүлэх учир, өргөх учир,
мэдүүлэх учир, үүний тул өргөв”, эн чацуу албан газар ба хүмүүс харилцан бие
биесийг хүндэтгэн харилцах бичигт “Танаа өргөн илгээв, өргөн явуулах учир, үүний
тул өргөн илгээв”, эн чацуу албан газар, хүмүүс хоорондоо энгийн харилцах бичигт
“Илгээв, явуулах учир, үүний тул илгээв”, дээд газраас харъяа газруудын дотроос
эрх тушаал, зэрэг хэргэм буюу нэр нөлөө нь бусдаас арай дээгүүр газар, тушаалтанд
явуулах бичигт “Тушаан илгээв, тушаан явуулах учир, үүний тул тушаан илгээв”,
дээд газраас харьяат анхан шатны газруудад шууд тушаах албан бичигт “Тушаав,
тушаах учир, үүний тул илгээв” гэсэн эхлэлийг тус тус хэрэглэж байлаа.
     Албан бичгийн үг хэллэг нь албан ёсны толь бичигт тэмдэглэгдсэн, нийт
даяар ойлгомжтой үг хэллэг байх бөгөөд ямар нэгэн нутгийн аялгууны үгийг
хэрэглэх ёс байхгүй учир хэрэв тийм үгсийг хэрэглэвэл, ямар нэг алдаа мадаг
гаргавал зохих хэмжээний хариуцлага хүлээдэг байжээ. Түүнчлэн албан бичигт
мөр дарах, мөр тэтгэх ёсыг чанд баримталж байснаас “мөр тэтгэх” гэдэг нь
одоогийн догол мөрөөс бичдэгтэй адил, “мөр дарах” гэдэг нь доод мөрөөс
даран бичих ёс ажээ. Мөн албан бичгийн хэрэглэх цаас хүртэл захидлыг хааш
нь хэнд илгээхээс шалтгаалж ялгаатай байсан бөгөөд дээш өргөх бичгийг улаан
шугамтай цаасан дээр хар бэхээр, харин гашуудлын захидлыг хөх шугамтай
цаасан дээр бичээд хөх тамга дарах гэх мэт тус тус ялгамжтай үйлддэг байсан
байна. Албан бичигт захидлын эцэст гарын үсгийн дэргэд бичиж байгаа хэргэм
зэргээс шалтгаалж тамга, захирлага, тэмдэг, гарын тийзийн аль нэгийг дардаг
ёсон байжээ. Тиймээс ч монголын бичгийн хүмүүс эдүгээ болтол өөр өөрийн
гэсэн гарын тэмдэг, тийзийг хэрэглэсээр ирсэн билээ.
     Ямарваа албан бичгийн баталгаатай, үнэн
эсэхийг гэрчлэх нэг чухал зүйл бол тамга
тэмдэг байдаг. Тухайн үед тамга тэмдэг өөр
хоорондоо нарийн ялгамжаатай байсан
бөгөөд хэрэглэхэд хүртэл учир холбогдолтой
байв. Тамга нь дөрвөлжин хэлбэртэй, эрх
үүрэг албан тушаалын онцлогоос шалтгаалан
их бага хэмжээтэй байсан бөгөөд алт, мөнгө,
чулуу, хүрэл, зэс, гуулиар цутгаж үйлдсэн
байх захирлага нь дээш доош гонзгой
дөрвөлжин хэлбэртэй, гол төлөв хүрэл, зэс,
гуулиар хийсэн, тэмдэг нь дөрвөлжин Зураг 7.20. хас хээтэй модон тамга
                                                 Тайлбар: Хан Хэнтий уулын аймгийн
хэлбэртэй, тамганаас арай жижгэвтэр, МАН-ын хорооны тамга
ихэвчлэн гууль, мод зэргээр үйлддэг байв. Эх сурвалж: http://www.ikhmongol.mn/

                                       309
                          Монголын түүх, соёл, ёс заншил

Мөн тийз буюу гарын тэмдгийг зөвхөн хувь хүмүүс гарын үсгийн оронд баталгаа
болгож хэрэглэх бөгөөд янз бүрийн төмөрлөг эд, яс, чулуу зэргээр тус тус үйлддэг
байсан. Албан бичигт тамга дарах ёс нь тусгай зан үйл, бэлгэдлийг агуулсан
байдаг, тухайлбал албан бичгийн хамгийн сүүлчийн хуудасны эцэст тамга дарвал
уг бичгийг хүчин төгөлдөр болгож буй бөгөөд өргөх бичгийн эхний нүүрэн дэх
тогтмол үг дээр тамга дарвал тухайн бичгийг хүлээн авч буй хүнийг ихэд
хүндэтгэж буйг илэрхийлдэг аж. Харин мөр тэтгэсэн үг дээр тамгалбал эзэн
төрөө ихэд хүндэтгэн үзсэний тэмдэг, цаасны залгаас бүр дээр тамгалбал ямар
нэг муу санасан хүн тухайн бичгийг нууцаар үзэж утга санааг нь өөрчилнө
хэмээн сэрэмжилж буйн тэмдэг, үлдэх бичгийн засвар оруулга бүр дээр тамгалбал
тухайн бичгийг хэн хэн үзэж зассаныг баталгаа болгож буйн тэмдэг гэх зэрэг
олон янзын дэг жаяг, ёсыг мөрддөг байжээ.
    Албан захидлыг яаралтай буюу ерийн гэж ангилж, яаралтай захидлын
дугтуйн дээр “шувууны өд наах, хошуундаа бичиг зуусан шувуу зурах, морин
туурайн дүрс зурах” зэргээр үйлдэн, дугтуйн зах хөвөөгөөр улаан шунхаар
ташуу ирмэглэж, одоогийн шуудангийн дугтуй адил ялгах тэмдэг тавьдаг байсан
бөгөөд харин ерийн захидалд ямар нэгэн тусгай тэмдэг хэрэглэдэггүй байсан
ажээ.




                                      310
                          Монголын түүх, соёл, ёс заншил

                             7.3. НОМ ХЭВЛЭЛ

                                               Монголчууд номыг барлаж
                                               хэвлэн олшруулж, сүүлийн
                                               мянгаад жилд суурьшмал соёлт
                                               олон улс үндэстнээс төдий л
                                               дутуугүй ихээхэн хэмжээний
                                               ном судар бичиж хэвлэн
                                               бүтээсэн бахдам сайхан түүхтэй
Зураг 7.21. Номын модон бар                    билээ. Түүхэн хөгжлийн явцад
Тайлбар: Төв номын санд хадгалагдаж буй        чулуу, модноос гадна үйс, торго,
Эх сурвалж: http://gogo.mn/                    янз бүрийн бөс, цаас, навч
зэргийг хэрэглэж ирсэн байдаг. Эдгээрийн тод жишээ нь Алтан ордны үйсэн
дээрх бичиг юм. Монгол улсын ном хэвлэлийн түүхэнд бар хэвлэл чухал байр
эзлэх бөгөөд Монголчуудын сийлмэл аргаар хэв хийж ном хэвлэх бар хэвлэмэл
XIII зуунаас эхэлсэн байна. Ном барлах нь анх Хятадад Хан улсын үед үүсч, XIII
зууны сүүл үе буюу Монголын Юань улсын үед бар хэвлэлд Солонгосууд
шинэчлэл хийж, цутгамал гаралт үсэг 200 мянгыг хийж ном хэвлэж эхэлсэн нь
ихээхэн нөлөө үзүүлсэн юм. Ном хэвлэлийн хүрэл, шавар, чулуу, зэс, төмөр,
модон бар гэж байсан бөгөөд ном хэвлэлийн газар нь хүрээ хийдийн газарт л
төвлөрч байсан. Тэдгээр хэвлэлийн газруудыг бараар хэвлэж байсанд үндэслэн
“бархан” хэмээн нэрийддэг байжээ.
     XIX зууны сүүл үе гэхэд бүрэн бус мэдээгээр Армонголд 60 гаруй хүрээ,
хийд өөрийн бархантай байсан бол Өвөрмонголын Шилийн голын чуулганы 10
хошуунд 89 сүм хийд бархантай байв. Хүрээ хийдийн барханд Төвөд, санскрит
болон монгол хэлээр ном судар өргөнөөр хэвлэн тарааж байсан нь бурхны
шашин дэлгэрэхэд их түлхэц болсон ажээ. Монголын хүрээ хийдийн барханд
хэвлэгдсэн шашны хөлгөн судруудын хамгийн том нь 1720 онд Өвөрмонголын
Долоннуурын сүмийн барханд хэвлэсэн 108 боть Ганжуур юм. Монгол модон
барын аргаар хэвлэж байсан ном судрын дийлэнх нь Энэтхэг, Төвөдийн эрдэмтэн
лам нарын зохиол бүтээл байв. Барханы газруудад ном судар хэвлэх үндсэн арга
нь анхандаа модон бар байснаас хэв сийлэх нь 2 янз байжээ. Хэвийн модон
дээрээ үсгийг шууд буруу харуулан сийлэхээс гадна цаасан дээр ердийнхөөрөө
бичээд түүнийгээ тослон тодруулж хэв дээрээ буруу харуулж наагаад сийлдэг
аргыг өргөн хэрэглэж байжээ.
     XIII-XIV зуунд номын бард хэрэглэж байсан хичээнгүй үсгийг хэлбэршүүлж
иргэний номыг хэвлэдэг болсноороо модон барын номд хэвлэлийн хоёр үсгийг
бий болгожээ. XVII-XVIII зуунд модон бараар хэвлэсэн ном, судрын дийлэнх нь
бурхны сургаалын ном байгаа ч XVIII зуунаас улс төр, түмэн бодисын номыг

                                       311
                          Монголын түүх, соёл, ёс заншил

цөөн тоогоор хэвлэж эхлэв. Иргэний
зохиолын хэвлэлийн ялгаатай нь
дэвтэрчилэн үйлдэхээс гадна шинжлэх
ухааны номд утга агуулгыг илтгэсэн
зураг, хүснэгт хэрэглэж эхэлжээ.
Номын цаас болгох аргыг үйлдвэрлэлд
нэвтрүүлсний үр дүнд зузаан судрыг
төвөггүй     хэвлэх     болов.    Ном
                                         Зураг 7.22. Монгол шунхан Данжуур
үйлдвэрлэлийн       багаж     хэрэглэл Тайлбар: Дэлхийн баримтат өвөөр
өөрчлөгдөж их хөлгөн судрыг огтлоход ЮНЕСКО-д бүргэгдсэн
бэлтгэдэг морин савслага, цаасны Эх сурвалж: http://www.unesco.mn/
хөрөө, сэв арилгадаг өрөвтөл зэргийг хэрэглэх болжээ. Барын номын дийлэнхийг
хар бэхээр хэвлэсэн байгаа ч мөн улаан шунхаар хэвлэж байсныг их хөлгөн судар
шунхан барын Данжуураас харж болно. Барчид дэвтэрлэсэн ном үйлдэх
болсноороо цаас болгодог нүсэр ажиллагааг халж нимгэн цаасаар хавтастай
хийж үдээд дугтуйлдаг болжээ. Ном судрыг олон хувиар хэвлэх болсноор модон
барууд эмтэрч засч сэлбэх нь цаг хугацаа шаардсан төвөгтэй ажил болов. Тиймээс
зэс, төмрөөр бар хийсэн нь ном үйлдвэрлэлд ахиц гарчээ. XX зуунаас Монголд
хорголжин бараар ном хэвлэж эхэлсэн бөгөөд хорголжин барын хэвлэлд номын
үсгийг хуудас хуудсаар өрдөг түүнийгээ гүймэг үсэг гэж нэрийджээ. Ихэнх
барханы газар барын сүмийнхээ үүдэнд дэлгэрэнгүй том гарчиг хийж ном судар,
бурхан тахил, хүрд сахиусны бар хэвээ маш нямбай төрөлжүүлэн тавьж хураан
хадгалдаг байжээ. XIX зууны сүүлээр Арвайхээрт хэвлэсэн олон газрын барханы
гарчгийн дотор Ламын гэгээний хийдийн барын гарчигт номын хуудас модны
тоо, ам цаасны тоо, хэрэглэх бэхийн тоо хэмжээг тавьсан нь монголын хэвлэлийн
ажил эмх цэгцтэй байсныг харуулж байна. Монголчууд ном бичиг бүтээхдээ
цаасыг голчлон ашигладаг ч цаасыг хэдий үеэс эхэлж ном бичигт ашиглаж байсан
тухай тэмдэглэл олдоогүй, харин Монголын эзэнт гүрний үеэс гадаад харилцааны
бичигт цаас хэрэглэж байсан олон баримт байдаг.
     Манжийн дарлалаас гарч, тусгаар тогтнолоо сэргээснээр ном барлах,
хэвлэх ажиллагаа дахин сэргэж, 1911 оноос үндэснийхээ хэлээр ном бичиг
барлаж байх шийдвэр гаргасан бөгөөд Гадаад яамны харьяа хорголжин барын
үйлдвэр нээгджээ. Хэвлэлийн машин, уйгаржин монгол бичгийн төмөр хэвийн
үсгийг Орос улсад захиалан ирүүлж, улсын чанартай хэвлэх үйлдвэр байгуулсан
нь шинэ цагийн ном хэвлэлийн эх үндэс тавигдсан гэхэд болно. Тухайн үед
гар ажиллагаатай нэг машин, 4-5 ажилчинтай жижиг үйлдвэр байсан хэдий
ч “Оюунтүлхүүр”, “Орчлон ертөнцийн байдал” зэрэг жижиг ном товхимол,
“Нийслэл хүрээний сонин бичиг, “Шинэ толь хэмээх бичиг” нэртэй сонин,
сэтгүүл, Монгол үсгийн цагаан толгой зэргийг хэвлэж байсан аж. Энэхүү хэвлэх

                                      312
                          Монголын түүх, соёл, ёс заншил

үйлдвэрийг байгуулахаас өмнө XX зууны эхэн үеэр хаант Орос улсаас Нийслэл
Хүрээнд нүүдлийн жижиг хэвлэлийн газрыг анх байгуулсан бөгөөд гар хэвлэлийн
хэд хэдэн машин, орос-монгол нийлсэн 20 шахам ажилчинтай байсныг түүхэнд
“Орос Монгол хэвлэлийн хороо” хэмээн тэмдэглэсэн байдаг билээ. Мөн Богд
хаан гар хэвлэлийн жижиг машин, чулуун бар бүхий бас нэг жижиг хэвлэлийн
газрыг Эрдэнэ Шанзодбын яамны дэргэд байгуулж байсан мэдээ бий. 1921 оны
хувьсгал ялсанаар тухайн үед ажиллаж байсан хэвлэх үйлдвэрүүдийг нэгтгэн
төрийн мэдэлд авч Монгол хэвлэлийн хороог байгуулсан байна. Тус үйлдвэр
Монголчуудын хувьд анх удаа өөрийн мэдлээр сонин хийсэн бөгөөд сонины
нэрийг “Уриа” гэдэг байв. Хэвлэлийн газрыг 1922 онд “Улсын сургуулийн
хэлтэс”-ийн мэдэлд, 1924 онд Ардыг гэгээрүүлэх яаманд харьяалуулж тоног
төхөөрөмж, орон тоог нь өргөтгөжээ. 1936-1937 онд ЗХУ-д хэвлэлийн төрөл
бүрийн машин захиалж үйл ажиллагааг нь эрчимжүүлсэн төдийгүй 1941 оноос
орон нутагт хэвлэлийн үйлдвэр байгуулж эхлэв. 1990-ээд оноос хойш хувийн
хэвшлийн байгууллагууд хэвлэлийн үйл ажиллагааг ихээхэн хэмжээгээр явуулах
болсон байна. Монгол бичгийн хэвлэлийн түүхээс үзвэл хэвлэмэл бар нь мод,
зэс, төмөр бараар эхэлж хорголжин бараар дамжаад эдүгээ цахим (компьютер)
барт шилжин оржээ.
                                                         1921 онд Ардын засгийн
                                                         газраас Судар бичгийн
                                                         хүрээлэнг албан ёсоор
                                                         байгуулсанаар дэргэд
                                                         нь    гүн   О.Жамъян,
Зураг 7.23. Анхны номын сан                              бичээч     Ч.Бат-Очир,
Тайлбар: Судар бичгийн хүрээлэнгийн дэргэд байгуулагдсан
Эх сурвалж: http://nationallibrary.mn/
                                                         Д.Дашням,     эрдэмтэн
                                                         Ж.Цэвээн нар хувийн
номнуудаа нийлүүлэн 2000 номоор анхны номын санг байгуулсан байна. 1940
онд Шинжлэх ухааны хүрээлэнг Нийтийн номын сангаас салгах тогтоол гарч
номын санг “Улс нийтийн номын сан” гэж нэрлэж байхаар болжээ. Мөн орон
тоо, бүтэц бүрэлдэхүүн, төсвийн зардлыг ч нэмэгдүүлсэн бөгөөд 1951 оноос
барилга ашиглалтанд орж, фондны хэмжээг ч нэмсэн байна. Улмаар 1980 онд
Улаанбаатар хотын номын сан байгуулагдаад их зохиолч Д.Нацагдоржийн
мэндэлсний 80 жилийн ойг тохиолдуулан 1986 оноос Д.Нацагдоржийн нэрэмжит
номын сан болгосон юм. Хүүхдийн Номын Ордон нь 2003 онд байгуулагдаж
хүүхэд залуусыг ном хэвлэл болон мэдээллээр хангах, тэдний мэдлэг хэрэгцээнд
зориулсан үйлчилгээ үзүүлэх үүрэг бүхий бие даасан байгууллага болон
өргөжсөн. Эдгээрээс гадна албан байгууллагуудын харъяа болон орон нутгийн
хэмжээний олон тооны номын сан үйл ажиллагаа явуулсаар байгаа юм.
      “Монголын нууц товчоон” бол монгол хүн монгол нутагтаа монгол бичгээрээ

                                      313
                          Монголын түүх, соёл, ёс заншил

туурвисан албан ёсны төрийн түүх болно.
“Монголын нууц товчоон”-ы уг эх нь 1228 онд
Өгэдэй хааныг хаан өргөмжлөгдсөн үед
бичигдсэн бөгөөд анх монгол бичгээр бичсэн
хэмээн санал нэгтэй үздэг боловч эдүгээ
бидэнд олдоод байгаа эх бол Мин улсын үеийн
“Дөрвөн     харийн     бичгийн    хөмрөг”-т
хадгалагдан үлдсэн монгол үгийг хятад хэлээр
галиглан бичсэн дэвтэр юм. Мин улсын
бичгийн мэргэд орчуулагч нар хүмүүжүүлэх
ба заан сургахад ашиглах зориулалтаар хятад
үсгээр монгол хэлийг авиачлан тэмдэглэж
хажууд нь хятад орчуулга хадаж мөн хэсэг
бүлгийн ард ерөнхий орчуулга хийж “Юань
улсын нууц түүх” хэмээн нэрлээд 12 боть
                                              Зураг 7.24. Монголын нууц товчоо
болгон ангилаад “Юнлэ хааны их хуульт Тайлбар: Монгол бичгээр хөрвүүлсэн
бичиг”-т оруулж 15 боть болгожээ. Үүнээс гар бичмэлээс
улбаалан 12 боть буюу 15 боть гэсэн хоёр Эх сурвалж: https://mongoltoli.mn/
янзын хувилбартай байдаг боловч агуулга нь ижил, нийт 282 зүйлээс бүрджээ.
Одоо бидний нэрлээд байгаа “Монголын нууц товчоон” бол хэрэг дээрээ “Юань
улсын нууц түүх” гэдгийн монгол орчуулга нь болно. Харин уг түүхийн нэрийг
“Товчоон” буюу “Алтан товчоон” гэдэг байсан байх магадлалтай хэмээн үздэг.
Уг сурвалжид Чингис хааны алтан урагтны түүхийг голлон бичсэн боловч эртний
монголчуудын улс төр, нийгмийн байгуулал, хууль цааз, цэргийн явдал, үг хэл,
үсэг бичиг, шашин шүтлэг, ёс заншил, овог аймаг зэрэг далай баян агуулгыг
багтаасан нэвтэрхий толь мэт сонгодог бүтээл болно. 1989 онд ЮНЕСКО-гийн
соёлын өвд бүртгэж, монголчууд төдийгүй нүүдэлчин ард түмний үнэт соёлын
өв хэмээн үнэлэн тэмдэглэсэн юм. 2004 онд Монгол улсын 2 дахь ерөнхийлөгч
Н.Багабанди зарлиг гаргаж “Монголын нууц товчоон”-ыг эрхэмлэн дээдэлж
судлан дэлгэрүүлэхийг бүх ард иргэддээ уриалсан билээ. “Монголын нууц
товчоон”-ыг аль дээр үеэс олон улс анхааран судалж одоо нэгэнт англи, орос,
япон, франц, герман, унгар, чех, финлянд, австрали, америк, хятад, солонгос,
турк, испани зэрэг 20 гаруй улс орны хэлээр орчуулагджээ. Түүнчлэн түүний
талаар олон улсын эрдэмтний судалгааны олон арвин бүтээл хэвлэгдсэн байна.
Монгол улсад 1917 оноос Монгол хэлэнд хөрвүүлж олны хүртээл болгож эхэлсэн
байна. “Монголын нууц товчоон”-ы судалгаа өнөөдөр нэгэнт бие даасан
судалгааны салбар болон хөгжиж олон улсын хэмжээнд түүх, улс төр, хэл уран
зохиол, шашин шүтлэг зэрэг олон талаас нь судалж эрдэм шинжилгээний
бүтээлүүд хэвлэгдсээр байна.

                                      314
                           Монголын түүх, соёл, ёс заншил

     Монгол номын түүхэнд 1305 онд хэвлэгдсэн Чойжи-Одсэрийн “Зүрхний
тольт” гэдэг зохиол онцгой байр суурь эзлэх бөгөөд бүрэн эхээрээ одоо болтол
олдоогүй байгаа боловч энэ зохиолын талаар хожуу үеийн хүмүүсийн бичсэн
тайлбаруудаас үзэхэд уг номд Монгол цагаан толгойн “а”, “э”, “и”, “о”, “у”, “ө”,
“ү” гэдэг долоон эгшгийг тодорхойлж, тэдгээрээр үндсэн гийгүүлэгч үсгүүдийг
хувилгах зарчмыг голчлон баримталж монгол цагаан толгойн тэмдэгтийг 123
үсгээр анх тогтоожээ. Монгол үсгийг чанга, хөндий, саармаг гэж гурван анги
болгон хувааж үсгийн дэвсгэрлэх ёсыг боловсруулснаас гадна монгол хэлний
авиаг дуудахад нь оролцох эрхтний байрлалаар огторгуй, хий, гал, ус, шороо
гэдэг таван махбод болгон хуваажээ. Чойжи-Одсэр Монгол бичгийн эгшиг
зохицох ёсыг анх нээн боловсруулсныг Монгол хэл шинжлэлийн том амжилт
мөн гэж үздэг билээ. Мөн “Аргусан хуурчийн домог”, “Өнчин хөвүүний
цэцэлсэн шастир”, “Хоёр загалын тууж”, “Алтан ордны үйсэн дээрх бичиг” зэрэг
уран зохиолын гарамгай дурсгалууд туурвигдсанаас гадна дундад Ази, эртний
Грекийн уран зохиолын уламжлал ч нэвтрэн орж ирсэн юм.
                                                 1345 онд модон бараар монгол
                                                 үсгээр хэв­
                                                           лэсэн Юань улсын үед
                                                 холбогдох “Их мянган ертөнцийг
                                                 магад дарагч таван сахияан нэрт их
                                                 хөлгөн судар оршив” хэмээх модон
                                                 барын ном нь монгол хүн эх
                                                 хэлээрээ орчуулан монгол үсгээр
                                                 хэвлэсэн, цорын ганц хосгүй үнэт
                                                 соёлын өв юм. 171 хуудас, 342 нүүр
Зураг 7.25. Юань улсын үед холбогдох модон барын бүхий энэхүү их хөлгөн судар нь
ном                                              Монголын бичиг соёлын түүхэнд
Тайлбар: “Их мянган ертөнцийг магад дарагч таван
сахияан нэрт их хөлгөн судар оршив”
                                                 XIҮ зууны эхэн үеийн монгол ном,
Эх сурвалж: http://www.sonin.mn/                 хэвлэлийн биет баримт, сонгодог
                                                 монгол бичгийн өмнөх үеийн
монгол хэл бичгийн бодит дурсгал, XIҮ зууны монгол орчуулгын том төлөөлөгч
болоод зогсохгүй төгсгөлийн 55 бадаг, 200 гаруй мөр шүлэг нь тухайн үеийнхээ
монгол хэл, уран зохиолын үнэт дурсгал болох онцгой ач холбогдолтой бүтээл
юм. Монголчуудын түүх бичлэгийн хүрээнд сурвалжид тэмдэглэгдэн үлдсэн
“Алтан дэвтэр”, “Монгол он дарааллын бичгүүд”, “Их товчоо” зэрэг түүхийн
зохиолууд, “Юань улсын судар” зэрэг томоохон бичгийн сурвалжууд туурвисан
байна.
     Монголын эзэнт гүрэн мөхсөний дараахь хоёр зуун жилд монголчуудын дунд
утга зохиол, орчуулгын ажил тасалдаж зогссонгүй, харин бага хэмжээгээр боловч
үргэлжлэн явагдаж байсныг 1944 онд Өвөрмонголын Олон сүмийн нуранхай

                                       315
                         Монголын түүх, соёл, ёс заншил

суварганаас олдсон 211 гар бичмэл тасархай хуудаснуудын боодол гэрчилж
байгаа юм. Тэдгээрийн бичлэгийн хэлбэрийн онцлог, мөн бичсэн цаасыг химийн
аргаар шинжилсний дүнгээс үзэхэд гар бичмэл тасархай хуудаснууд нь цөм XV
зууны эцэс XVI зууны үед хамаарагдаж байгаа ажээ. 211 тасархай хуудасны ихэнх
нь буддын шашны холбогдолтой ном судрын орчуулга, зөвхөн дөрвөн хуудас
нь шашны бус иргэний агуулгатай (захидал, сүмд өргөсөн зүйлсийн жагсаалт,
сургаал) байжээ.
    1502 онд Түмэдийн Алтан хааны ач эрх Баягуд баатар Дай хунтайжийн
зарлигаар түүний хүү Чойжамц тойн санскрит, түвд, монгол, хятад дөрвөн хэлээр
хадан хэвлэсэн “Жамбалцанжид” нь эртний номын нэгэнд тооцогдох бөгөөд
25 х 9 см хэмжээтэй модон барын нугалбар судар юм. Эл судар нь Монголын
сонгодог бичгийн хэлний дурсгал төдийгүй нугалбар номын нэгэн өвөрмөц
төлөөлөгч болдог бөгөөд Монгол үсэг бичгийн түүх, ном судлалд чухал ач
холбогдолтой дурсгал юм. Монголчуудын уран зохиол тэр үед голдуу ардын
аман зохиол, баатарлаг туульсын хэлбэрээр хөгжиж байжээ. “Тогоонтөмөр хааны
гэмшил”, “Мандухай сэцэн хатны домог”, “Даян хааны харьяат Зургаан түмэн
монголчуудын магтаал” зэрэг бүтээлүүдийн нэг онцлог бол түүх, домогтой
их холилдсоны хамт яруу найргийн хэлбэрээр зохиохыг гол болгож байжээ.
Буддын мэдлэг ухаан, орчуулгын хувьд Ганжуур, Данжуурыг монголчлох ажлыг
хийж, тэр явцдаа эртний Энэтхэг, Төвөдийн эрдэмтэн мэргэдийн зохиосон олон
алдартай ном судрыг монголчилсон нь тэр цагийн монголчуудын мэдлэг ухаанд
гарсан томоохон амжилт юм.
    XVII зууны үед амьдарч байсан
монголын       эрдэмтэн       гүүш
Лувсанданзан     Чингис     хаанаас
Лигдэн хаан хүртэлх үеийг хамран
өгүүлсэн      “Эртний       хаадын
үндэслэсэн төрт ёсны зохиолыг
товчлон хураасан Алтан товч
оршвой” хэмээх шастирыг туурвин
зохиожээ. 1651 онд зохиогдсон эл Зураг 7.26. Лувсанданзангийн Алтан товч
ном дэлхий дахины монголч Тайлбар: Дэлхийн баримтат өвөөр ЮНЕСКО-д
                                     бүргэгдсэн
эрдэмтдийн дунд “Лу.Алтан товч” Эх сурвалж: http://www.unesco.mn/
хэмээн алдаршжээ. “Лу.Алтан
товч”-д “Монголын нууц товчоо”-ны 282 зүйлээс 233 зүйл нь бараг хэвээрээ
байхаас гадна “МНТ”-нд байхгүй олон нэмэлт бүлэг байх тул “МНТ”-ны монгол
эхийн нэг хувилбар гэж эрдэмтэд үздэг бөгөөд Монголын төдийгүй Дэлхийн
хэмжээний үнэ цэнэт бүтээл юм. “Алтан товч”-ын жинхэнэ эх зохиол болох
хулсан үзгийн бичмэлийг 1926 онд Судар бичгийн хүрээлэнгийн анхны дарга

                                     316
                           Монголын түүх, соёл, ёс заншил

агсан Онгодын Жамъян гүн Дорнод аймгийн Баянтүмэн хошууны еншиеэбүү
овгийн тайж Дарь гэдэг хүнээс олж авснаар Лу Алтан товч монголын түүх-уран
зохиолын судалгааны ховор чухаг, үнэт дурсгал болон мөнхөрчээ. “Лу.Алтан
Товч” 2011 онд Ази-Номхон далайн “Дэлхийн дурсамж” хөтөлбөрийн Бүсийн
баримтат өвийн жагсаалтад бүртгэгдсэн.
                                               Манайд буй алт эрдэнэсээр бүтээсэн
                                               ном ихэнхдээ буддын шашны
                                               түгээмэл тархсан Төвөд судрууд
                                               байдаг бөгөөд монгол үсгээр бичсэн
                                               ном маш цөөн байдаг ажээ.
                                               Үндэсний номын санд монгол
                                               бичгээр туурвисан 20000 орчим
                                               судар шаштир хадгалагдаж байна.
Зураг 7.27. Саган сэцэний эрдэнийн товч хэмээх
                                               Эдгээр Монголчуудын бичиг соёлын
судар                                          эртний     дурсгалуудыг     гадаад,
Тайлбар: Монголын хамгийн урт хуйлмал ном      дотоодын хүмүүст үзүүлэн таниулах
Эх сурвалж: https://www.facebook.com/ Монгол
Улсын Үндэсний номын сан                       зорилгоор 1981 онд Үндэсний
                                               номын сангийн дэргэд “Үнэт ховор
номын бичил музей”-г байгуулжээ. Монгол төдийгүй дэлхий дахины номын
түүхэнд томоохон байр эзлэх “Ганжуур” (108 боть), түүний тайлбар болох
“Данжуур” (226 боть) хэмээх хоёр их хөлгөн судраас гадна олон арван хосгүй
судар номнууд хадгалагдаж байдаг. Тэдгээрийн дотор хамгийн урт ном болох
Саган Сэцэний 1662 онд зохиосон “Эрдэнийн товч” хэмээх муутуу цаасан дээр
хар бэхээр, монгол бичгээр бичсэн 71.1 м хуйлмал ном бөгөөд монгол гар
бичмэл номын нэг өвөрмөц төрөл юм. Уутанд хийж ганзагалах, ханын
толгойноос зүүж хадгалахад тохиромжтой ажээ.
     XVII-XIX зуунд монголын түүхчид нэлээд олон ном бичсэний дотроос нэр
нь үл мэдэгдэх зохиогчийн XVII зууны дундуур бичсэн бололтой “Шар тууж”,
1677 онд Жамба буюу Асрагч хэмээгчийн зохиосон түүх, 1739 онд ширээт гүүш
Дармагийн бичсэн “Алтан хүрдэн, мянган хигээст” хэмээх бичиг, 1774-1775
онд Рашипунцагийн бичсэн “Болор эрих”, 1835 онд Жамбадоржийн бичсэн
“Болор толь”, мөн 1835 онд Гүнчүгжавын бичсэн “Сувд эрих”, 1841 онд Галдан
туслагчийн бичсэн “Эрдэнийн эрих” зэрэг монгол хэлээр бичсэн зохиолууд
болон Зая бандида Лувсанпринлэйн 1698-1702 онд бичсэн “Гэгээн толь”,
Сүмбэ хамбо Ишбалжирын 1748 онд бичсэн “Энэтхэг, Төвөд, Хятад, Монголын
шашны түүх, галварвасан модон”, мөн түүхчийн 1736 онд бичсэн “Хөх нуурын
домог”, 1730 оны орчим Гомбожавын бичсэн “Хятадын шашны түүх”, 1819 онд
Цэмбэл гүүшийн бичсэн “Монголын шашны түүх”, 1889 онд Дармадалагийн
бичсэн “Монголын шашны түүх” зэрэг төвөд хэлээр монгол түүхчдийн бичсэн

                                       317
                         Монголын түүх, соёл, ёс заншил

зохиолууд байдаг. Монгол хэлээр бичигдсэн түүхийн зохиолуудад Монголын
нийт түүхийг эртнээс аваад тухайн үед хүртэл тоймчлон бичихийг оролдсон
байдаг билээ. Тэдгээр нь тухайн цагийнхаа Монголын түүхийн үнэт сурвалж
бичгүүд мөн болно. Тэр зохиолууд үндсэндээ нэг загвар маягаар бичигдсэн
байдаг бөгөөд ихэнх тохиолдолд нэг нь нөгөөгөө бараг хуулбарлан давтах буюу
дууриан залгамжлан бичсэн байдгаас арга зүй, үзэл санааны хувьд нийтлэг нэгэн
сургаал, буддын сургаалийг хатуу баримтлах болжээ. Хууль цаазын мэдлэг ухаан
ч мэдэгдэхүйц амжилтанд хүрч, үйсэн дээр бичигдсэн цаазын бичгүүд, 1640 оны
“Их цааз” хэмээх Монгол- Ойрадын цаазын бичиг, XVIII зууны “Халх журам”
зэрэг дурсгалууд манай үед хадгалагдан үлдсэн.
    “Данжуур” (Шаштирын орчуулга)
нь эртний Энэтхэг, Төвөдийн эрдэмтэн
бандид нарын таван ухаан (дотоод
ухаан, урлахуй ухаан, учир шалтгааны
ухаан, тэжээхүй ухаан, дуун ухаан)-ы
3400 гаруй зохиолыг эмхэтгэсэн том
цоморлиг     болно.     “Данжуур”-ыг
бүхэлд нь орчуулж хэвлүүлэх ажлыг
XVIII зуунд Жанжаа Ролбийдоржийн
удирдлагаар монголын олон нутаг
хошуунаас цугларсан 200 орчим
                                       Зураг 7.28. Ганжуур судар
орчуулагч нар богино хугацаанд Тайлбар: Есөн эрдэнээр бүтээсэн
амжилттай хийж 1742-1749 оны Эх сурвалж: http://www.vom.mn/
хооронд нэгтгэн хэвлэжээ. “Данжуур”-
ын орчуулга нь монголын сонгодог бичгийн хэлний найруулга, түүний дотор
уран зохиолын хэлний хэм хэмжээ, нэр томъёо зэргийг тогтооход чухал үүрэг
гүйцэтгэсэн юм. 2011 онд “Монгол Шунхан Данжуур”-ыг дэлхийн баримтат
өвөөр ЮНЕСКО бүртгэн авсан.
    1819 онд бүтээгдсэн “Есөн эрдэнийн Ганжуур” судар нь 110 боть бүхий их
хөлгөн судар юм. Ганжуур нь Буддын шашны дээдийн дээд ном тул Монголчууд
эрт үеэс өөрсдийн дээдэлж эрхэмлэж ирсэн үнэт эрдэнэс болох алт, мөнгө, шүр,
сувд, номин, оюугаас гадна зэс, ган таныг нарийн жороор боловсруулж, далан
түрүү, банлиг, замбага цэцэг зэрэг ургамлыг ашиглан тусгай арга технологийн
дагуу бүтээсэн хар цаасыг 4-9 давхарлан нааж, эрдэнүүдээ тодорхой дэс
дараалалтайгаар эгнээ эгнээгээр нь бичсэн нэн ховор судар юм. “Есөн эрдэнийн
Ганжуур” нь урлагийн сонгодог өв, эрдэнээр бүтээсэн ном судруудын оргил
бүтээл болж үлдсэн бөгөөд ийм хэмжээний хөлгөн их судар урьд өмнө ч, өнөө
хэр ч өрнө дорно дахины улс түмэнд бүтээгдэж байгаагүй билээ. Уг судар нь
хуучин Их хүрээний Зүүн дацан буюу Дашчойнпил дацанд залагдаж байсан

                                     318
                               Монголын түүх, соёл, ёс заншил

байгаад 1938 онд номын сангийн сан хөмрөгт шилжжээ. Монгол Улсын Засгийн
газраас 2002 онд “хосгүй үнэт” өвөөр батлаж, 2013 онд ЮНЕСКО-гийн “Дэлхийн
дурсамж” хөтөлбөрийн хүрээнд олон улсын өвөөр бүртгэгдсэнийг албан ёсоор
зарласан юм.
                                   Юань улсын судар нь анх 1368 онд Мин
                                   улсын хаан Жу Юан Чжаны тушаалаар
                                   бичигдсэн XIII-XIY зууны үеийн Монголын
                                   түүхийг судлахад гол хэрэглэгдэхүүн болдог
                                   түүхийн томоохон хэмжээний бүрэн зохиол
                                   юм. Юань улсын судрын бүрэн эхийг эрдэмтэн
                                   Дэмчигдорж (Дандаа) 1910-1920 оны хооронд
                                   монголоор 210 дэвтэр болгон орчуулжээ. 26 х
                                   26 см хэмжээтэй муутуу цаасан дээр хар
                                   бэхээр 15 мөрөөр бичсэн, улаан даавуу
Зураг 7.29. Юань улсын судар
Тайлбар: Дэмчигдорж (1863-1932)
                                   хавтаслаж, дэвтэрлэж үдсэн судар юм.
орчуулсан
Эх сурвалж: https://www.facebook.com/
Монгол бичгийн дугуйлан

     Монголын нэрт эрдэмтэн, толь зүйч
С.Шагжийн 1914 онд бичсэн “Ногоон дар эхийн
магтаал” хэмээх ном нь хамгийн жижиг гар
бичмэл бөгөөд 5.4 см урт, 5 см өргөн хэмжээтэй
цаасан дээр түвдээр бичжээ. Бичвэрийн хэмжээ
нь 5 х 4.5 см юм. Энгийн нүдээр унших аргагүй
учраас давхар линзтэй шил буюу микроскопоор
                                                 Зураг 7.30. Ногоон дар эхийн магтаал
уншиж болно. Эрдэмтэн С.Шагж өрхөө бүтээн Тайлбар: Монголын хамгийн
гэрээ харанхуйлаад, өрхөндөө зүүний сүвэгчийн жижиг ном
чинээ өчүүхэн цоорхой гарган хурц нартай Эх сурвалж: https://gramho.com/
өдрүүдэд ганц ширхэг хялгасаар бичсэн гэдэг. Монгол Улсын Засгийн газрын
2002 оны 118 дугаар тогтоолоор “хосгүй үнэт” дурсгалт зүйлээр батлагдсан.
                                             Монголын нэрт Дагва тэргүүтэй
                                             урчууд XIX зууны сүүлчээр
                                             цэвэр мөнгөн хуудсан дээр
                                             үсгийг хөөлгөн шарж алтдаад,
                                             эхлэл төгсгөлийн өгүүлбэрийг
                                             цул шижир алтаар шигтгэн
Зураг 7.31. Сандуйн жүд судар
                                             урласан монгол номын үнэт
Тайлбар: Үнэт ховор ном                      дурсгал болох Сандуйн жүд
Эх сурвалж: http://www.mongolinternet.com/   буюу “Нууцын хураангуйн

                                           319
                         Монголын түүх, соёл, ёс заншил

үндэс” хэмээх ном юм. Номын хуудас бүрд бурханы хөргийг алтаар товойлгож
нэн урнаар хөөлгөн урлаж, алмаз, шүр, сувд тэргүүтнийг шигтгэн суулгасан
байна. Монгол дарханы аргаар цэвэр мөнгийг 59 х 15 см хэмжээтэй хуудас болгон
давтаж хуудсан дээрээ номынхоо үсгийг хөөлгөн цохиж алтаар шарсан байна.
Номын нэг хуудас нь 1.2 х 3.74 кг жинтэй бөгөөд нийтдээ 1460 лан буюу 52 кг
560 г цэвэр алт, мөнгө орсон байна. Тарнийн ёсны хамгийн дээд номлолын 12
бүлэг бүхий энэ судар 111 хуудас, 220 талтай.
    Эдгээрээс гадна XIX зууны сүүлчээр Түшээт хан аймгийн ар долоон
гөрөөчин овгийн уран хатгамалч Должин гэгч эмэгтэйн зүү ороож урласан 20.5
х 8.5 см хэмжээтэй “Итгэл” хэмээх Төвөд бичгийн судар бий бөгөөд эл номын
үсгийг алтан саан утсаар нэг ч зангилаа гаргалгүйгээр зүү ороож маш гоёмсгоор
урлажээ.
    1911 оноос 1921 он хүртэлх хугацаанд Монголд орчин үеийн сонин хэвлэлийн
эх үүсвэр тавигдаж, улмаар хувьсгалт хэвлэлийн бэлтгэл суурь тавигдсан нь тэр
цагийн соёлын томхон амжилт болно. 1913 оны 3 сараас 1914 оны 8 сар хүртэл
“Шинэ толь” хэмээх сэтгүүл, 1915 оны 9 сараас 1920 оны 1 сар хүртэл “Нийслэл
Хүрээний сонин бичиг” гэдэг сонин Хүрээнд тус тус нийтлэгдэн гарч байжээ.
Эдгээр тогтмол хэвлэлийг үүсгэн гаргах үйлст Ж.Цэвээн тэргүүтэй ардчилсан
дэвшилт үзэлтэй сэхээтнүүд томоохон үүрэг гүйцэтгэжээ.
    Орчин цагийн аргаар ном зохиол нийтлэх ажил үүсч, сургуулиудад зориулан
“Монгол үсгийн цагаан толгой”, “Оюун түлхүүр”, “Цаасан шувууны тууж”,
“Гадаад улсын товч түүх”, “Хоёр загалын тууж”, “Орчлонгийн сав шим” гэх
зэрэг ном зохиол хэвлэгдэн гарчээ. Монголд үндэсний эрх чөлөөний хөдөлгөөн
хүчтэй болж, ард түмний үндэсний ухамсар нэн сэргэсний үрээр эх орны
түүхийг сонирхон судлах ажил идэвхжиж байжээ. Үүгээр үл барам чухамхүү
энэ үеэр монголчуудын дунд орчин үеийн түүхийн ухааны мэдлэг Орос орноос
эн тэргүүн нэвтэрч эхэлжээ. Шинэ Монголын хуучин уламжлалт түүх бичлэгийн
зэрэгцээгээр орчин цагийн түүхийн ухааны мэдлэг Монгол улсын төрийн албан
түүх бичлэгийн хүрээний гадна үүсэн дэлгэрч эхэлсэн явдал бол тухайн үеийн
Монголын соёлын нэг ололт байжээ. Шинэ ёсны түүхийн мэдлэг тэр үед Монголд
гарч байсан дэвшилт ардчилсан хэвлэлүүдийн хуудсаар дамжин дэлгэрч байв.
    Гэлэгбалсан (1846-1923), М.Парчин (1855-1926), мөн Лувсан хуурч (1885-
1943) нар уран бүтээлийн ажлаа үргэлжлүүлэн хийсээр байсан ажээ. Үндэсний
эрх чөлөөний хөдөлгөөний өрнөлтийн нөхцөлд тэдний зохиолуудын нэг үзэл
санаа улам бүр эх оронч, шүүмжлэх чиглэлтэй болж байв.
    Ийнхүү Монголчуудын ном хэвлэлийн түүх, соёл арвин баялаг уламжлалтай
бөгөөд эдүгээ ч орчин цагийн техник технологийг ашиглан олон янзын
хувилбараар хөгжсөөр байна.


                                     320
                             Монголын түүх, соёл, ёс заншил

                  7.4. ГЭРЭЛТ ХӨШӨӨ, БИЧИГТ ДУРСГАЛ

                             Монголчуудын түүх, соёлын бичгээр үлдэж ирсэн зүйл
                             гэвэл он цагийн эрхээр үлэмжхэн нь үрэгдсэн боловч
                             чамлахааргүй дурсгал бидний үетэй золгожээ. Эдгээрийг
                             дотор нь гэрэлт хөшөө, гар бичмэл болон гэрэгэ тамганы
                             бичигт дурсгал хэмээн гурван хэсэгт ангилан үзэж болох
                             юм. Гэрэлт хөшөө гэдэг нь дээрээ бичээс бүхий хөшөө
                             дурсгалыг хэлж байгаа хэрэг бөгөөд манай оронд болон
                             Монгол түүхэнд хамаарах цөөнгүй тооны гэрэлт хөшөө
                             хадгалагдан үлдсэн юм. Тэдгээрээс төлөөлөл болгон
                             зарим гэрэлт хөшөөг авч үзье.
                                 Булган аймгийн Могод сумын Хүйс толгой хэмээх
                             газраас олдсон Хүйс толгойн бичээс нь Монгол
                             брахми бичиг бүхий дурсгал бөгөөд 1400 жилийн
                             тэртээд хамаардаг юм. Анх 1967 онд олж, 2014 онд
                             брахми үсгээр монгол хэлний авиаг тэмдэглэсэн
                             бичээсийг бүрэн тайлж уншсан байна. Эрдэмтэн,
Зураг 7.32. Түрэг бичээсийн
                             судлаачид Хүйс толгойн бичээсийг Түрэгийн хаант
дурсгал                      улсын эхэн үед хааны тахилгад зориулан босгосон
Тайлбар: Хүйс толгойн бичээс гэж үздэг. Бичээст Түрэгийн хааны нэр, цолоос гадна
(Булган. Могод)
Эх сурвалж:                  түүнээс өмнөх үе буюу Монголын эртний төрт улс
https://www.zasag.mn/        Жужаны Анахуэй хааны нэр ч байдаг юм. Монгол
Улсын Засгийн газар 2019 онд Хүйс толгойн бичээсийг “Түүх, соёлын хосгүй
үнэт дурсгалт зүйлийн жагсаалт”-д оруулсан төдийгүй бичээсийг Төрийн ордонд
залах ёслол үйлджээ.
      Архангай аймгийн Их Тамир сумын нутаг
Хойд Тамирын голын зүүн цутгал Баянцагаан
голын баруун хөвөөнөө энэхүү дурсгал анх
байрлаж байжээ. Уг гэрэлт хөшөө яст мэлхий
сууринд суулгасан согд үсэгтэй бөгөөд оройдоо
хүүхэд хөхүүлж буй чонын дүрсийг нэлээд их
уран сэтгэмж оруулан цоолборлосон дүрслэлтэй.
Хөшөө суурь хоёрыг хоёуланг нь улбар өнгийн
чулуугаар чадамгай урлажээ. Хөшөөний өндөр нь
сууриас дээш 198 см, өргөн нь 73 см, зузаан нь 20
                                                       Зураг 7.33. Түрэгийн үеийн гэрэлт
см. Суурийн урт 122 см, өргөн нь 93 см, өндөр 47 хөшөө
см. Гэрэлт хөшөөг эртний Түрэгийн түрүү хаант Тайлбар: Бугатын бичээс
улсын Татпар (Макан тегин) хааны дурсгалд (Архангай. Ихтамир)
                                                         Эх сурвалж: https://mongoltoli.mn/

                                          321
                           Монголын түүх, соёл, ёс заншил

зориулж 582 онд босгосон байна. Энэ нь эртний Түрэгийн хаант улсын бичгийн
хамгийн эртний дурсгал гэж тооцогддог. Одоо Архангай аймгийн музейд
хадгалагдаж буй.
                                   Төв аймгийн Дэлгэрхаан сумын нутаг Их Хөшөөт
                                   хэмээх газарт орших Куль-чурт зориулан
                                   босгосон гэрэлт хөшөөний өндөр нь 190 см,
                                   өргөн нь 61 см, зузаан нь 20 см. Дөрвөн талдаа
                                   бичээс бүхий байснаас хөшөөний зүүн зүг
                                   хандсан нүүрэн талд арван хоёр мөр, өмнө талд
                                   дөрвөн мөр, баруун талд арван гурван мөр, хойд
                                   талын бичээсүүд баларсан. Иймд одоо гурван
                                   талдаа нийт 29 мөр бүхий түрэг бичээстэй.
                                   Хөшөөг анх 1912 оноос судалж эхэлсэн ч уг
                                   бичээс маш их баларсан, утга төгссөн өгүүлбэр
                                   цөөвтөр учир хөшөөний бичээсийг монгол
                                   хэлээр хараахан бүрэн орчуулаагүй болно.
Зураг 7.34. Түрэгийн үеийн хөшөө   Гэрэлт хөшөөний гол агуулга нь Күль-чурын аян
Тайлбар: Куль-чурын гэрэлт хөшөө дайн, хувцас хэрэглэл, тулалдаанд хурдан зээрд
(Төв. Дэлгэрхаан)
Эх сурвалж: https://mongoltoli.mn/ морь унаж явсан тухай, Йенчү голыг гаталж,
                                   Төмөр хаалганд, мөн Тежикт хүрч очсон, Есөн
Огузад долоон удаа довтлон орсон, Хятад, Татабы, Харлуг зэрэгт хийсэн аян
дайны тухай өгүүлсэн байна.
     Архангай аймгийн Хашаат сумын нутаг
Цайдам нуурын баруун урд Куль-Тегины гэрэлт
хөшөө бий. Энэхүү хөшөөг 1889 оноос судалж
эхэлсэн бөгөөд яст мэлхийн нуруунд түрэгийн
руни болон нангиад бичээстэй. Энэ хөшөөг
Түрэгийн хаан Билгэ өөрийн төрсөн дүү Куль-
Тегины гэгээн дурсгалд зориулан босгуулжээ.
Бичээст анх түрэгүүд төр улсаа байгуулснаас
эхлэн VIII зууны эхэн хагас хүртлэх түүхэн үйл
явдал хийгээд Кул-Тегин 16 настайгаасаа
төрийн хэрэгт оролцож аль овог аймаг, улс
гүрнийг дайлан эзэлсэн, хэрхэн тулалдсан, Зураг 7.35. Түрэгийн үеийн
ямар зүсмийн морь унаж явсан зэргийг дурсгал
өгүүлэхийн хамт улсынхаа төлөө шөнө үл Тайлбар: Куль-Тегины гэрэлт
                                                      хөшөө (Архангай. Хашаат)
унтан, өдөр сул үл суун улсыг бататган хаан Эх сурвалж: https://mongoltoli.mn/
төрийг тэтгэсэн, тэнгэр ивээж өлзий хутаг
соёрхсоны ачаар мөхөхөд хүрсэн улсаа өргөн тэнхрүүлж нүцгэнийг хувцастай,

                                       322
                                Монголын түүх, соёл, ёс заншил

ядуусыг баян, өнчнийг өнөр болгосныг хийгээд тойготныг сөгдүүлж,
толгойтныг бөхийлгөж наран мандах зүүн зүгээс наран шингэх баруун зүг
хүртэлх уудам газар нутгийн ардыг захиран дээр ахуй тэнгэрээс дарах, доор
ахуй газраас цөмрөх аюулгүй хотол болгон дөрвөн зүгийн улсыг хүчээр
номхотгосныг өгүүлжээ.
     Түрэгийн хожуу хаант улсын нэрт их хаадын нэг Могилян буюу Билгэ
хаанд зориулж босгосон тахил шүтээний цогцолбор Архангай аймгийн
Хашаат сумын нутаг Хөшөө Цайдамд бий. Гэрэлт хөшөөний өндөр 345 см,
өргөн 174 см, зузаан 75 см бөгөөд их хаадын хөшөө дурсгалд нэгэнт тогтсон
уламжлал ёсоор оройг нь эвхэрсэн луугийн дүрсээр чимж нэг талд нь руни,
нөгөө талд нь нангиад бичээс сийлжээ. Билгэ хаан 734 онд нас барсан
агаад дараа жил нь тахилгын сүм барьж гэрэлт хөшөө босгожээ. Хөшөөний
бичээсийн нэгдүгээр хэсгээс 3-24-р мөр хүртэл, хоёр дугаар хэсгээс нэгээс
есдүгээр мөр хүртэл найман мөр Күль-Тегины бичээстэй үг утга, найруулга
бараг тохирдог байна.
                             Хөвсгөл аймгийн Цагаан-Уул сумын нутаг Тэс
                             голын эх буюу Өвөр булгийн Хөх толгой хэмээх
                             газраас 1976 онд анх Тэсийн гэрэлт хөшөөг олжээ.
                             Хөшөөний 21 мөрөөс төгс утга санаа илэрхийлж
                             буй дөнгөж 17 өгүүлбэр буй бөгөөд түүний гол
                             агуулга нь 680-аад оноос 780-аад оныг хүртэлх
                             үеийн түүхэн хэрэг явдлыг өгүүлсэн байна.
                             Дурсгал түүхэн газар зүйн хувьд эртний Уйгур
                             улсын оршин тогтнож байсан нутгийн баруун
                             хойд хэсгээс олдсон агаад уг бичээст “...дорно
                             дахиныг тохинуулан уйгур хаган суув”, “Тэнгэрт
                             ... уйгур хаган суулаа, Ариун уйгур хан минь
                             улсыг эзэгнэв” гэх мэтээр өгүүлж буй нь түүнийг
                             Уйгурын үеийн дурсгал гэдгийг мөн нотолж
                             байна. Бичээсийн дотор нэг биш өгүүлэгдэх
                             Өдүкэнч хаган хэмээгч нь 760-780-аад оны үед
                             Уйгурын төрийг барьсан Идигань хааныг хэлж
                             байгаа хэрэг бөгөөд тийм болохоор энэ дурсгал
                             Идигань /Өдүкэнч/ хааны амьдарч байсан үетэй
Зураг 7.36. Уйгурын үеийн
дурсгал                      холбогдоно гэж үздэг.
Тайлбар: Тэсийн гэрэлт хөшөө
(Хөвсгөл. Цагаан-Уул)
Эх сурвалж: https://mongoltoli.mn/




                                            323
                           Монголын түүх, соёл, ёс заншил

     Чингис хааны дүү Хавт Хасарын хүү Есүнгэ
мэргэнд зориулж босгосон гэрэлт хөшөө.
Боржин чулуун дээр 21 үгийг таван мөрөөр,
уйгуржин монгол бичгээр ухаж сийлжээ.
Хөшөөний өндөр нь 202 см ,өргөн нь 74 см,
зузаан нь 22см. 1802 онд Хархираа, Үрлүнгүй
голын бэлчирт орших Хондуйн балгаснаас нэгэн
бичигт хөшөө олдсоныг нутгийн хэлмэрч нар
эхний мөр тэтгэн бичсэн хоёр үгийг Чингис хаан
хэмээн уншсанаар Чингисийн чулуу хэмээн
алдаршжээ. Хөшөөний бичээсийн агуулга нь
Чингис хаан Хорезм улсыг байлдан эзлээд буцах
замдаа хуралдай хурж тэр үед Хасарын хүү
Есүнгэ 335 алд газар харвасны дурсгалд Зураг 7.37. XIII зууны дурсгал
зориулжээ. Тухайн үед Хасарын эзэмшлийн төв Тайлбар: Чингисийн чулууны бичиг
нь Нерчинск хотын ойролцоо байжээ. 1818 онд Эх сурвалж: https://mongoltoli.mn/
Сибирийг судлаач Г.И.Спасский “Сибирийн мэдээ” эрдэм шинжилгээний
сэтгүүлд уг хөшөөний тухай анх мэдээлснээр судалгааны эргэлтэд оржээ. Хэсэг
хугацаанд Нерчинск хотод хадгалж байгаад 1829 онд Санктпетербургт хүргэгдэж
ШУА-ийн Азийн музейд, 1936 оноос Эрмитажид хадгалах болжээ. 1830-аад оны
үеэс уг хөшөөний бичээсийг монгол судлаач эрдэмтэд судлах болсноор дэлхийн
монгол судлалд Чингисийн чулууны бичээсийг судлах чиглэл буй болсон гэж
                                   хэлж болно. “Юань улсын судар”-т буй Есүнгэгийн
                                   намтраас үзэхэд, тэрээр Хубилай хааныг дэмжиж
                                   байсан бөгөөд хэсэг хугацаанд Хархорумыг
                                   захирч байгаад 1261 онд Аригбөхийн цэрэгт
                                   ялагдан ухарчээ. Аригбөх Хубилайд бууж өгөхөд
                                   тэдний бурууг хүлээлгэх хуралдай дээр Есүнгэ
                                   шагнуулсан байна.
                                         Хөвсгөл аймгийн Арбулаг сумын нутаг
                                   Дэлгэр мөрний хойд хөвөө Алтан гадас уулын
                                   ар талд орших эртний хотын тууриас урагш 40 м
                                   орчим зайтай газарт Мөнх хааны монгол, хятад
                                   бичигтэй хөшөө байжээ. Хөшөө нь 144 см өндөр,
                                   78 см өргөн, 20 см зузаан хэмжээтэй. Хөшөөний
                                   дээд талыг түшлэг мэт болгон догол гаргаад нүүр
Зураг 7.38. XIII зууны дурсгал     талын хүрээгээр нь хоорондоо 3,5 см зайтай хоёр
Тайлбар: Мөнх хааны гэрэлт
хөшөө (Хөвсгөл. Арбулаг)           нарийхан гурив гаргаж, дундуур нь эвэр угалз
Эх сурвалж: https://mongoltoli.mn/ сийлж чимжээ. Энэхүү нүүр талын эхэнд гурван

                                       324
                            Монголын түүх, соёл, ёс заншил

мөр монгол бичээстэй. Хөшөө нь тахилгын сүм мэт зүйлийн дотор хадгалагдаж
байсан нь малтлагын явцад ажиглагджээ. Уг хөшөөг 1257 онд Мөнх хааныг
сэрүүн ахуй цагт тавнан Бамту (Барс түгэ), гүнж Исижи (Исүгий) нар босгуулжээ.
Хөшөө нөгөө талдаа 12 мөр 268 үсгийн хятад бичээстэй юм. Мөнх хааны гэрэлт
хөшөөг 1956 онд Үндэсний түүхийн музейд хадгалсан. Уг хөшөөний монгол
бичээсийг орчин цагийн монгол хэлэнд кирилл бичгээр тоймлон буулгавал
“Ургийн урагаар хэдэн хэдэн үест Мөнх хаан түмэн түмэн насалтугай хэмээж
Барс Түгэ босгуул... хүртэл ана (энэ)-д давирганд (учралт) буян хүртүгэй” гэжээ.
1257 онд Мөнх хаан Хятадын Сүн улсыг гурван замаар байлдаж явсан үед Их
хааны өлмий бат оршихыг ерөөж эл хөшөөг босгосон бололтой.
      Төв аймгийн Дэлгэрхаан сумын төвөөс
урагш Тарамцагийн уулсын төгсгөл Хутаг
уулын өвөрт халхын цоохор хунтайж хэмээх
Цогт тайжийн эгчээ санан хэлсэн шүлгийг
түүний Дайчин хиа, Гүенбаатар нар 4 жилийн
дараа буюу 1624 онд Дуутын хад хэмээх хар
чулуунаа бичиж үлдээсэн нь бичиг соёлын
гайхамшигт өв болон бидний үед хадгалагдан
иржээ. Дуут хад хэмээх нь цохиход ширмэн
тогоо шиг хан хийсэн дуу авиа гарах ба гаднаа
хар боловч дотроо цагаан саарал өнгөтэй
байгалийн өвөрмөц тогтоцтой хад юм. Тус
                                                     Зураг 7.39. XVII зууны дурсгал
                           хаданд сийлсэн хадны Тайлбар: Цогтын хадны бичиг
                           бичээст Цогт тайжийн (Төв. Дэлгэрхаан)
                                                     Эх сурвалж: http://www.zamch.mn/
                           шүлгээс “Олз идэш олон
                           ядагч хүн хийгээд уул модонд явагч араатан хоёрын ахуй
                           бие ангид боловч алан идэхийн агаар нэгэн буй, хол ойроос
                           хулгай хийгч хүн хийгээд хотыг эргэн гэтэгч чоно хоёрын
                           илт бие өөр боловч идэх хүсэхийн сэтгэл агаар нэгэн буй”
                           зэргээр сийлэн үлдээжээ.
                               Судар бичгийн хүрээлэнгийн анхны дарга Жамъян гүн
                           “Монгол шунхан Данжуур”-ыг Монголд үүрд хадгалах 9
                           зүйл бүхий гэрээг 1924 оны 10 дугаар сарын 28-нд Наянт
                           вантай байгуулж монгол, хятад хэлээр дөрвөн хувь үйлджээ.
                           Ийнхүү эл Данжуурын 226 ботийг 1925 онд Монгол улсын
Зураг 7.40. ХХ зууны
эхэн үеийн хөшөө           нийслэлд залж авчирсны дурсгалд зориулан 1929 онд
Тайлбар: Данжуурын         чулуун хөшөөнд гэрээний үгийг сийлэн үлдээжээ. Боржин
гэрэлт хөшөө (УБ)
Эх сурвалж:                чулуугаар урлаж, сууринд нь бадамлянхуа цэцэг бүтээж,
http://nationallibrary.mn/ пайлуур чулуун дээр бичээсийг нь сийлжээ. Хөшөөний

                                        325
                               Монголын түүх, соёл, ёс заншил

суурийн урт 71 см, өргөн 38 см, нийт өндөр нь 248 см юм. Хөшөөний зүүн
дээд хэсэгт Сэцэн чин ван Наянтын тамга, баруун дээд талд Ардын гэгээрүүлэх
яамны тамгыг сийлж, хөшөөний суурь, оройн хэсгийн хээ угалзыг 13 см хүртэл
гүн ухаж, хөшөөний арын доод талд “Дэндэв урлав. 1929 он” гэсэн бичиг сийлж
үлдээжээ. Эл хөшөө номонд зориулагдсан гэдэг утгаараа дэлхийд нэн ховорт
тооцогддог ажээ.
    Гар бичмэлүүдийн дотроос Монголын хаадын гадаад улс орнуудтай
харилцаж байсан захидлууд онцгой байр эзлэдэг бөгөөд тэдгээр дурсгалуудаас
заримыг сийрүүлье.




Зураг 7.41. XIII зууны үеийн бичгийн дурсгал
Тайлбар: Гүюг хааны захидал
Эх сурвалж: https://www.tolgoilogch.mn/

    Гүюг хаан 1246 онд Ромын Папын элч Плано Карпинийг хүлээн авч
уулзахад Ромын Пап IV Иннокентийн албан бичгийг их хаанд өргөн барьжээ.
Үүний хариу албан бичгийг Перс хэлээр бичиж Латин хэлээр орчуулан хоёр
хувь үйлдэж бас Саррацин хэлний орчуулгыг хавсаргажээ. 1 м 12 см урт, 20 см
өргөн хоёр хэсгээс бүрэлдэж бичгийн төгсгөл ба наалдуулсан залгаас дээр нь
улаан тамга дарсан энэхүү бичиг хожим нь Ватиканы номын сангаас олдсон юм.
Бичиг нь “Мөнх тэнгэрийн хүчинд” хэмээн эхэлсэн бөгөөд цааш нь бичихдээ:
Их хаанаас Папт илгээсэн бичгийн сайтар уншиж ойлгогтун, Пап өөрийн биеэр
бараалхахаар ирвэл зохимой. Тэгвэл бид өөрийн засаг билгээ сонсгох болно.
Мажар зэрэг Христосын шашинт улс оронд Чингис хаан элч томилон явуулж
Мөнх тэнгэрийн зарлигийг дуулгах гэв. Гэтэл тэдгээр улс орны иргэд Мөнх
тэнгэрийг үл тоомсорлож чиний хэлж буй тэдгээр иргэд чинь үймээн самуун
дэгдээж манай элчийг балмад хэрцгийгээр алж хороов. Учир иймийн тулд сая
Мөнх тэнгэрийн хүчинд тэдгээр улс орныг даран эрхшээв. Мөн үүний дотор
зарим иргэд Мөнх тэнгэрийн хүчинд ивээгдэн эсэн мэнд үлдэв. Эгэл жирийн хүн
хэрхэн өрөөл бусдыг гэсгээн цээрлүүлж чадах билээ. Чи бас “би бол Христосын
шашинтан. Би ертөнцийн эзнийг хайрлана. ... -ыг үзэн ядна” гэжээ. Ертөнцийн
эзэн хүн төрөлхтнийг нүгэл гэмтэй төрүүлсэн мөртлөө бас энэрэн хайрлах
сэтгэл байна гэгчийг чи яаж мэдсэн бэ? Энэ мэт өгүүлэгч хүн тэнгэр бурхныг
хэрхэн таних билээ. Наран мандахаас наран жаргах хүртэлх дэлхий ертөнц Мөнх
тэнгэрийн хүчинд ивээгдэж буй. Мөнх тэнгэрийн зарлигийг зөрчвөл хэн ч юу
ч хийж бүтээж чадахгүй. Та нар одоо үнэн сэтгэлээсээ биднийг дагаж орогтун.

                                               326
                              Монголын түүх, соёл, ёс заншил

Тэгвэл бид та нарыг өршөөн хайрлана. Хэрвээ та нар Мөнх тэнгэрийн зарлигийг
сонсохгүй эсэргүүцэн тэмцвэл бидний өстөн дайсан болно. Үүнийг та бүхэн
сайтар мэдэгтүн. Хэрвээ та нар ондоо санаа өвөрлөх юм бол түүнээс гарах үр
дагаврыг Мөнх тэнгэр мэдмой ” гэжээ.
    1289 онд Иль хаан Аргунаас Францын хаан гоо Филиппт илгээсэн бичгийг
Монгол бичгээр бичиж дээр нь “төр улсыг баригч, түмэн олныг төвшитгүүлэгчийн
тамга” гэсэн тамга даржээ. Бичгийн хэмжээ 182 x 25 cm. Цаасыг нь Солонгост
гар аргаар үйлдсэн байв. Эдүгээ Францын үндэстний архивд хадгалагдаж байна.




Зураг 7.42. XIII зууны үеийн бичгийн дурсгал
Тайлбар: Аргун хаанаас Францын хаан Гоо Филиппт илгээсэн захидал
Эх сурвалж: http://munkhtengeriinshashin.blogspot.com/

    Аргун ханы бичгийг сийрүүлбэл: <<Мөнх тэнгэрийн хүчинд хааны
суудАргун үг ману … Франса … ноднин чи Мар бар … Саума Сагура … тэргүүтэн
элчингээр өчиж илгээсэн. “Ил хааны цэргүүд Мисирийн зүг морилбоос бид бэр
эндээсээ морилж хамсъя ” хэмээн өчиж илгээснийг чинь зөвшөөрч тэнгэрийг
залбирч барс жил өвлийн эцэс сард морилж хаврын тэргүүн сарын арван тавнаа
Дамаскад бууя хэмээвэй. Эдүгээ үнэн үгэндээ хүрч цэргүүдээ болзолдоо илгээж
тэнгэрт мөр өгөгдөж тэд иргэнийг авбаас Иерусалимыг танд өгье. Хэн болзол
хожимдож цэргүүдээ нэмэгүүлбээс юу зохих, хойно нь гэнэвээс юун тус. Бас аль
бэр хэлэн нэмэн элчингээрээ жигүүр агуулган франц газрын тансаг ууд шунхууд
элдэв өнгөтөн хөрс өгч илгээвээс, хэрэв соёрхвоос тэнгэрийн хүчин хааны суу
мэдтүгэй хэмээн Мүскерил хорчийг илгээв. Бичиг минь үхэр жил зуны тэргүүн
сарын зургааны хуучдаар Хөндлөнд бүхүйд бичив>> гэсэн байдаг.
    1290 онд Ильхаан Аргунаас IV Пап Николаст илгээсэн албан бичгийг Монгол
бичгээр бичиж дээр нь “төр улсыг баригч, түмэн олныг төвшитгүүлэгчийн тамга”
гэсэн тамга даржээ. Уг эх нь Ватиканы архивд буй.




Зураг 7.43. XIII зууны үеийн бичгийн дурсгал
Тайлбар: Аргун хаанаас IV Пап Николаст илгээсэн албан бичиг
Эх сурвалж: http://munkhtengeriinshashin.blogspot.com/

                                           327
                           Монголын түүх, соёл, ёс заншил

     Энэхүү бичгийн эхлэл нь алга бөгөөд эхний гурван мөрд балархай үг байх
боловч бүхэлдээ үг үсэг нь танигдаж утга санаа нь тодорхой ойлгогдохоор
бичигдсэн байдаг. << ...бусад аливаа иргэн өөрийн ном бичгээр залбиран... ард
худал... залбиран буй. Машиахын ном, тэнгэр тайгч үнэн буй. Эдүгээ “Ил хан
Машиахын ном дор ортугай” хэмээж илгээжээ чи. Сайн эцэг минь Машиахын
ном үнэн тул, сайн эмээгээ шилам дор буй бөлгөө хэмээн та Христос иргэн
дор ад бүү хүртүгэй хэмээж хэдэнтээ дуулган элчин илгээгээд өгүүлжүхүй, элч
авай зэ. Шилам дор ортугай хэмээхүй чинь зөв ба Чингис хааны ургууд өөрийн
монголчууд дураар аж. Шиламд орвоос ба эсвээсээр ганц Мөнх тэнгэр мэд
хэмээж. Эд шиламд орогсод таны мэтэс магад үнэн сэтгэлтэн ариун ард Мөнх
тэнгэрийн, Машиахын ном зарлигийг бус үл болгон буй за. Бусад иргэн Мөнх
тэнгэрийг умартаж бус болгож худал хулгай үйл үйлдэх үлхүү олон буй. Эдүгээ
манийг шилам дор эс оржээ хэмээн муулан ба сэтгэн ахуу чи. Ганц Мөнх тэнгэрт
залбирваас зүгээр сэтгэж аваас шиламд орсон мэт үлхүү буй. Бичиг минь барс
жилийн зуны тэргүүн сарын таван шинэдэд Ормойд бүхүй дор бичвэй >> гэжээ.
                             Гэрэгэ нь жуух бичиг, баталгаа, гэрчлэх тэмдэг гэсэн
                             утгатай бөгөөд Монголчууд Хүннү, Кидан улсын
                             үеэс харь оронд илгээх бичгийг 1-2 тохой урт
                             самбарт бичиж, хааны зарлиг бүхий тэмдэгтэй элч
                             одвоос зам тохиолдох газар бүр түүнд унаа, хүнс
                             залгуулж нийлүүлдэг байсан ажээ. Мэдээлэл
                             дамжуулах, холбоо барих зам харилцааны өвөрмөц
                             маягийн энэ тогтолцоо яван явсаар Монголын
                             нэгдсэн улсын үед ач холбогдол, үүрэг нь бүр ч их
                             болж, агуулга, зориулалт, хэрэглүүрийн хувьд
                             сүрхий баяжиж өргөн тархсан бөгөөд зар тушаалын
                             пайз, итгэмжлэх пайз гэсэн хоёр зүйл пайз хэрэглэж
                             байжээ. Энгийн модон пайзнаас эрдэнийн чулуун
Зураг 7.44. XIV зууны үеийн
дурсгал                      шигтгээт пайз, алт, мөнгөн пайз зэрэг олон зүйл
Тайлбар: Дөрвөлжин бичиг     төрлийн пайз хэрэглэж ирсэн бөгөөд Чингис хааны
бүхий гэрэгэ
                             үеэс “барс тэргүүт алтан пайз”, “алтан гэрэгэ нэртэй
Эх сурвалж: https://twitter.
com/ Монголын археологи @    пайз”, жирийн алтан пайз” гэх мэтийн зориулалт нь
mon_archaeology/             өөр өөр алтан пайз өргөн хэрэглэх болсон байна.
Гол төлөв барс, шонхор шувуун дүрстэй, нанхиад, кидан, худам монгол,
дөрвөлжин бичгээр олдоод байгаа гэрэгэний бичээсийн утга агуулга нь
“Тэнгэрийн заяасан Чингис хааны зарлиг, Яаравчилтугай”, “Тэнгэрээс заяасан
Чингис хааны зарлиг, Хэргийг үзэмжээр явуулбаас зохимой”, ”Мөнх тэнгэрийн
хүчинд хаан нэр хутагтай болтугай, Хэн үл бишрэх алдах, үхэх”, “Мөнх тэнгэрийн
хүчинд их хааны нэр хаана ч бишрэлтэй, сайшаалтай болтугай, Хэн үл захирагдах

                                       328
                           Монголын түүх, соёл, ёс заншил

үхэх, хөрөнгө хураагдах”, “Мөнх тэнгэрийн хүчин дор хааны нэр халдашгүй дархан,
Зарлигийг үл дагах хүнийг ял тулган шийтгэнэ” гэх мэт тун ойр төстэй байна. Алтан
гэрэгэний дурсгалыг НҮБ-ын төв байранд залан хадгалж байгаа билээ.
    Монгол нутаг дахь анхны төр улс Хүннү
гүрний үеэс эхлэн төрийн тэмдэг тамга
хэрэглэж байжээ. Монголчууд энэ цаг үеэс
эхлэн олон зуун жил төрт ёсоо хадгалж
төрийн тамгыг эрхэмсэг оршихуй байдлаар
хэрэглэж иржээ. Төрийн тамга бол тухайн
улсын тусгаар тогтнол, бүрэн эрхт байдлын
илэрхийлэл, хууль цаазны батламж, төр ёсны
бэлэг тэмдэг болдог. Мөн тухайн нийгмийн
харилцаа хөгжлийн онцлог, бичиг соёлыг
өөртөө тусгаж байдгаараа байнга сүр хүчтэй
                                                Зураг 7.45. XIII зууны үеийн тамга
байдаг. Монголын олон аймаг угсаатныг Тайлбар: Их Монгол улсын үед
нэгтгэн захирсан Чингис хааны анх барьсан хамаарна
Их Монгол улсын төрийн тамга үе улиран Эх сурвалж: http://mongolianhistorians.
                                                blogspot.com/
залгамжилсаар Лигдэн хааныг хүрсэн гэж
үздэг. Их Монгол улсын үеийн төрийн бодлого, үйл ажиллагаа, сүр хүчийн
илэрхийллийн нэг нь төрийн тамга нь байв. Энэ үед төрийн алтан тамга, хөх
тамга гэсэн монгол бичиг бүхий хоёр тамга хэрэглэдэг байжээ. Гүюг хаан албан
захидалдаа дарснаар өнөөг хүртэл бичээс нь хадгалагдан ирсэн тамганд “Мөнх
тэнгэрийн хүчин дор Их Монгол улсын Далай хааны зарлиг ил болгон иргэн дор
хүрвээс биширтүгэй, аюутугай” гэсэн Монгол хэлээр 6 мөр бичигтэй бөгөөд
14,5х14,5 см хэмжээтэ юм. Хубилай хааны төр засаглалын үеэс хэрэглэгдсэн
дөрвөлжин үсгийн бичиг бүхий тамга тэмдгийн дурсгал харьцангуй олон байдаг.
Мөн төрийн хаш тамга, алтан тамга хэрэглэгдэж байснаас төрийн дээд зэргийн
хэрэгт хаш тамга, гурваас тавдугаар зэргийн хэрэгт алтан тамга тус тус дардаг
байжээ. Манжийн үед Монголын засаг захиргааны зохион байгуулалтыг өөрчлөн
Манжийн төрийн тамгаар батламжлагдсан дэглэм тогтсон тул монгол үндэсний
сүлд, туг, тамга хэрэглэдэггүй болсон. Манжийн төрөөс Монгол ноёдод арслан
бариултай мөнгөн тамга бариулж байжээ. Энэхүү тамга нь Манжийн төрийн
бодлогыг монгол газарт хэрэгжүүлэх батламж болж байв. 1875 онд VIII Богдыг
Их хүрээнээ морилон ирж хутагтын ширээнээ залрах ёслолын үеэр Манж хааны
зарлигаар өргөмжилсөн шашныг мандуулагч, амьтныг жаргуулагч гэж манж,
монгол, Төвөдөөр бичсэн алтан тамгыг өргөмжлөлийн хамт гардуулжээ.
    1911 онд Богд Жибзундамба хутагтыг шашин төрийг хослон баригч наран
гэрэлт, түмэн наст Богд хаан гэдэг цолыг өргөж, Богд хаанд хааны хаш эрдэнэ
тамга, алтан үсэгт өргөмжлөл, есөн цагаан бэлэг өргөсөн байна. Энэхүү цагаан

                                       329
                                Монголын түүх, соёл, ёс заншил

                                     хаш тамгыг Гомбо гэдэг хүн хийсэн бөгөөд уг
                                     тамга нь соёмбо, дөрвөлжин, худам монгол
                                     бичгээр “Шашин төрийг хослон баригч наран
                                     гэрэлт Богд хааны тамга” гэсэн бичээстэй. Энэ
                                     тамганы улны зузааны дээд талд нь Тэнгэр, доод
                                     талд нь газар гэж сийлсэн. Мөн энэ тамганы адил
                                     бичээстэй арслан бариултай мөнгөн тамга
                                     хэрэглэж байсан бөгөөд хаш тамганаасаа арай
                                     том хэмжээтэй тамга байжээ.
Зураг 7.46. Богд хааны тамга
Тайлбар: ХХ зууны эхэн үед
хамаарна
Эх сурвалж: https://mongoltoli.mn/


                        БҮЛГИЙН ТУЛГУУР ОЙЛГОЛТУУД
       •    Албан захидал                • Монгол хэл
       •    Али гали үсэг                • Номын сан
       •    Алтай язгуурын хэл           • Орхон-Енисейн бичиг
       •    Аман аялгуу                  • Руни бичиг
       •    Бар хэвлэл                   • Соёмбо бичиг
       •    Баримт бичиг                 • Таталган бичлэг
       •    Бичиг үсэг                   • Тод бичиг
       •    Вагиндрагийн үсэг            • Уйгур бичиг
       •    Гар бичмэл                   • Уран бичлэг
       •    Гэрэгэ, тамга тэмдэг         • Үнэт, ховор ном
       •    Гэрэлт хөшөө                 • Хичээнгүй бичлэг
       •    Дөрвөлжин бичиг              • Худам (уйгуржин) бичиг
       •    Киданы их, бага бичиг        • Хэвтээ дөрвөлжин бичиг
       •    Кирилл үсэг                  • Эвхмэл бичлэг
       •    Латин үсэг

                        ДЭЛГЭРҮҮЛЖ УНШИХ НОМ ЗОХИОЛ
  1.       Монгол улсын түүх. II боть. УБ., 2005
  2.       Монголын соёлын түүх. I, II боть. УБ., 1999
  3.       Шагдарсүрэн Ц. Монголчуудын үсэг бичгийн товчоон. УБ., 2001
  4.       Чулуунбаатар Л. Нүүдэлчин монголчуудын бичиг үсгийн соёл. УБ., 2002
  5.       Чоймаа Ш. Монгол уламжлалт ухаанаа заан сургагч нарт тус дэм. УБ., 2011
  6.       Батбаяр Д. Монгол уран бичлэгийн түүх. УБ., 2001
  7.       Шүгэр Ц. Монгол модон барын ном, УБ., 1991
  8.       Цендина А, Отгонбаатар Р. Монгол үсэг, бичгийн дээж. УБ., 2014

                                            330
                           Монголын түүх, соёл, ёс заншил

                               Наймдугаар бүлэг.
            МОНГОЛЧУУДЫН УРАН САЙХНЫ СОЁЛ

                        8.1. АРДЫН АМАН ЗОХИОЛ

     Ардын аман зохиол нь Монголчуудын үзэл санааны тусгал оюун билгийн
илрэл болж хамт олны дунд амаар зохиогдоод уламжлан дэлгэрсэн уран үгийн
бүтээл туурвил юм. Ардын аман зохиол нь Монголчуудын аж байдал, ертөнцийг
үзэхүй, ахуй соёлыг илтгэсэн байдгаараа онцлог. Аман зохиол нь эрт балар
цагийн хүй нэгдлийн хүн олны хамтын хөдөлмөр, хүй элгэнээр амьдрах болсон
аж төрөл, заншил ёс, уй гашуу, баяр хөөр, уламжлал зэрэгтэй салшгүй холбоотой
гарч иржээ. Аман зохиолын дотор домог, тууль, ерөөл магтаал, оньсого, зүйр
цэцэн үг, сацал мялаалгын үг, ертөнцийн гурав, үлгэр, шог яриа зэргийг багтаадаг.
                                                 Домог: Үнэн бодит байдлаас
                                                 үлгэрлэн авч уран сэтгэмжээр
                                                 дүрсэлдэг ардын аман зохиолын
                                                 нэгэн төрөл нь домог юм.
                                                 Домгийн үүрэг нь овог аймгийн
                                                 гарал үүсэл тэдний удирдагчдын
                                                 түүхэн гавьяаг хойч удамд
Зураг 8.1. Домгийн зураглал
                                                 танилцуулах      практик     ач
Тайлбар: Говь гурван сайхан уулын домог          холбогдолтой.         Амьдралд
Эх сурвалж: https://tourism.omnogovi.gov.mn/     тохиолдож өнгөрсөн үнэн бодит
баримт, түүхт үйл явдал, ортой явдлаас үндэс авч уран санаагаар ихэд чимэглэн
үлгэр мэт болгон өгүүлсэн хүүрнэл зохиолыг домог гэнэ. Түүхэнд үнэхээр болсон
явдлыг бишрэн гайхах, эсвэл жигшин буруушаах аясаар уран яруугаар хачир
нэмэр оруулан хэтрүүлж ярьсаар домог үүсдэг байна. Домог гэдэг бол үндэстэн
угсаатны гарал үүсэл, түүхийн онцлог үйл явдал, түүхэнд алдаршсан бодит
хүмүүсийн амьдрал, газар нутгийн тогтоц, бүтэц, нэрийн учир холбогдлын тухай
үнэн баримт, уран сэтгэмж хослуулан хүүрнэн өгүүлсэн аман зохиолын нэг төрөл
юм. Домогт уран санааны зүйл байх боловч тэр нь үнэн баримтын учир зүйг
тааварласан шинжтэй байдаг бөгөөд өнгөрсөн үеийн тухай уран сэтгэмжийн
үндсэн дээр бат итгэлтэйгээр тааварлан түүнийгээ уран сайхны дүрээр
илэрхийлдэг.
     Домог нь бусад төрөл зүйлээс ялгарах хэдэн онцлог байдаг бөгөөд түүхэнд
болсон үнэн баримттай, онцлог үйл явдлыг олонд алдаршсан бодит хүмүүсийн
амьдрал үйлс, аль нэг үед байсан буюу одоо байгаа хот суурин, уул усны тогтоц
бүтэц, гарал үүслийн тухай өгүүлдэг. Мөн хүүрнэл зохиол бөгөөд ямагт өнгөрсөн
үеийн тухай өгүүлж, түүхэн баримт, онцлог үйл явдлын учир шалтгааныг уран

                                       331
                          Монголын түүх, соёл, ёс заншил

сэтгэмжээр чимэглэн үлгэрт ойртуулах хандлагатай байдаг. Харин домог-үлгэрт
хийсвэр сэтгэлгээний үүднээс юмсын гарал үүсэл, мөн чанарын шалтгааныг
тайлбарлахад чиглэдэг (энэ талаар 9.1 дэх зүйлээс дэлгэрүүлэн үзнэ үү). Домгийг
агуулга, өгүүлэмжээр нь дараах гурван төрөлд хуваан үзэж болно. Үүнд:
     1. Уг удмын буюу угсаатны холбогдолтой домог (Эргүнэ гүнгийн домог,
         Хоридой мэргэн, Монгол малгайн домог г.м)
     2. Түүхэн домог (Гурван зуун тайчуудыг дарсан нь, Өнчин хөвгүүн есөн
         өрлөгтэй сэцэлсэн шастир г.м)
     3. Аж байдлын сэдэвт домог (Арвай хээрийн домог, Юндэн гөөгөө г.м)
    Гэхдээ эдгээрийг хооронд нь эрс зааглах боломжгүй бөгөөд түүхэн бодит
үндэс болон уран сэтгэмжийн агуулга аль алинд нь бий.
    Домог нь тухайн цаг үе бүрт нийгэм соёл, цаг үеийн үйл явдлаас урган гарч
сэдэв нь улам баяжигдаж ирсэн. Тухайлбал, XIII зуунд гурван зуун тайчуудыг
дарсан домог, өнчин хүүгийн есөн өрлөгтэй сэцэлсэн шастир, XVII зуунд буддын
шашин дэлгэрснээр Молон тойны домог, Чойжид дагины тууж зэрэг олон домог
бий болсон. XVIII зуунд Манжийн эрхшээлийн үед Амарсанаа, Торой банди,
Хорлоо гол, Вант толгой, Булнайн рашааны домог зэрэг олон домог үүсчээ.
Монгол домгийн өвөрмөц хэлбэр нь уул усны домог юм. Газар усны домгууд
нь цөм тухайн газар орны үүссэн бүтэц тогтоц учрыг илтгэсэн уран сэтгэмжийн
шинжтэй байдаг.
    Аливаа домогт уран сэтгэмж, хэтрүүлэл нэлээд байх авч үнэний хувь заавал
бий. Зарим домогт ард түмний уламжлалт ёс заншил, үндэсний хувцас өмсгөл,
угсаатны холбогдолт эд зүйлсийн учир, тэдгээрийн гарал үүслийг үлгэрийн
сэтгэмжээр тайлбарласан байна. Гэхдээ үүнийг туйлшруулж бүхий л домгийн
агуулгыг үнэн зөв байх хэмээн үзэхэд хүрч болохгүй. Домгийн агуулга олон
төрлийн үйл явдал, үзэгдэл юмс, зүй тогтлыг тусгадаг тул тэдгээрийн аль нэг нь
дээрх тодорхойлолтод хамаарагдаж байдаг учраас домгийн үнэн мөний хувийг
заавал түүхэн бодит баримттай харьцуулан үзэж, тэр нь домогт ямар үүрэгтэйгээр
оролцож байгаа болон түүхийн балархай он цагийг нөхөж чадаж байгаа эсэхийг
учир зүйн үүднээс эргэцүүлдэг байх нь зүйтэй.
    Домог бол үнэн бодит байдлыг тайлбарлахад чиглэгддэгээрээ онцлогтой
учраас цаг хугацааны хувьд орчин үе рүү дөтлөх тусам уран сэтгэмжийн элемент
нь багасаад, бодит чанар нь өсч байдаг зүй тогтолтой. Хэрэв өгүүлж буй хүн нь
уг үйл явдалд оролцсон юм уу, ажиглаж байсан хэлбэртэй бол түүнийг хууч яриа
хэмээн үзэх бөгөөд аман зохиолын зүй тогтлоор тархан дэлгэрч он цагийн хувьд
алсран холдвол аажимдаа түүнийг домог хэмээн тэмдэглэхэд хүрдэг. Гэвч энэ
бол түүх бичлэгээс зарчмын хувьд ялгаатай учраас домог, эсвэл хууч яриагаар
түүхийг орлуулан ухаарах боломжгүй билээ.


                                      332
                         Монголын түүх, соёл, ёс заншил

    Үлгэр: Ард олны дунд эрт үеэс
дэлгэрсэн аман зохиолын нэг төрөл нь
үлгэр юм. Хүнд сургамж болох
утгатай, тэдний хүсэл найдлагыг
илтгэсэн ухамсарт уран сэтгэмжээр
зохиогдсон, гол төлөв үргэлжилсэн
үгээр хүүрнэн өгүүлэх аман зохиолын
төрөл юм. Үлгэрийг а/ адгуусан Зураг 8.2. Үлгэрийн зураглал
амьтны, б/ шидэт ба баатарлаг, в/ аж Тайлбар: Ухаант туулайн үлгэр
                                       Эх сурвалж: http://mongolcom.mn/
байдлын үлгэр хэмээн ангилж болно.
Адгуусан амьтны үлгэр нь адгуусан амьтдын хоорондын харилцаа, явдлыг уран
сэтгэмжээр дүрсэлж үүгээрээ тэдгээрт хандах хандлага харилцаа гаргах утга
санаагаа илэрхийлсэн шинжтэй. Шидэт үлгэр нь уран сэтгэмжээрээ санаанаасаа
зохиосон ид шидийн зүйлс их гарах бөгөөд эрт цагийн ид шидэнд итгэх домгийн
сэтгэлгээнээс үүсэлтэй. Байгалийн үзэгдлийг тайлбарлах байдал, ид шидийн
олон зүйлс холилдон орж ирдэг. Тухайлбал, жилийн газрыг өдрөөр товчилдог
нисдэг морины тухай үлгэрүүд, болдоггүй бор өвгөн зэргийг энд нэрлэж болно.
Аж байдлын үлгэр нь хүний аж төрөл нийгмийн үнэн бодит байдлыг эгзэгтэй,
ээдрээтэй элдэв хэрэг явдлын тухай хүнд сургамж болгож үнэн бодит байдалтай
төстэй жирийн байдлаар хүүрнэх хэлбэр юм. Энэ хэлбэрийн үлгэрүүдэд долоон
хожгор, нэг можгор, Далантай өвгөн зэрэг багтана.
    Монголчууд өдрийн ажлаа хийж дуусгаад гэр гэртээ юм уу, эсвэл хот
айлынхаа хэн нэгнийд цугларч үлгэр хуучаа сонссоор иржээ. Ахмад настай
үлгэр олныг мэддэг, уран яруу ярьж чаддаг хүмүүс нь залуус, багачууддаа
ярихаас гадна бие даасан зан үйлийн шинжтэйгээр нутаг орондоо нэртэй
үлгэрчийг урин залж үлгэр хэлүүлдэг ёс ч байсан. Аян замын аянчин, гийчин
хоноглоход заавал үлгэр хууч яриулдаг заншилтай байсан бөгөөд үлгэр нь аз
жаргалыг ерөөдөг учир үлгэрчийн урд сүү аягалж тавьдаг ёсон байжээ. Тус учир
шалтгаанаар түүхэн хөгжлийн явцад аж байдлын сэдэвт шог хошин үлгэрийн
хүрээнд “бадарчингийн үлгэр” гэсэн бие даасан шахам төрөл зүйл болтлоо түгэн
дэлгэрсэн билээ. Хүүхэд багачуудыг үлгэр яриулж сургахын өмнө үлгэр сонсож
сургадаг бөгөөд үлгэр өгүүлэгчийнхээ үгийг таашааж байгаагаа илэрхийлж
утга төгссөн хэсэг болгонд “уухай” буюу “за” гэж “үлгэр уухайлах” заншилтай.
Үлгэрч хүн ард түмний дунд оршиж, нийгмийн өөрчлөлтийг үлгэрт тэр хэвээр
нь буулгахгүй, сонсогчдын хэв заншил, хүсэл эрмэлзлэл, үзэл санаа, нас болон
тухайн үеийн нийгмийн байдалтай зохицуулан өөрчилсөөр иржээ. Ингэхдээ бага
багаар дасан зохицуулж, хуучныг шинээр сольж өөрчилдөг байна. Үлгэрчид
гол төлөв олон үлгэр мэддэг, ахимаг насны хүмүүс бөгөөд эртний үлгэр домогт
үндэслэн үлгэрийн шинэ содон дүр, үйл явдлыг гаргаж ярьдаг. Тухайлбал,
                                     333
                          Монголын түүх, соёл, ёс заншил

үлгэрийн баатрын үзэл санааны чанарыг зохиогч өөрийнхөө үгээр дүрсэлснийг
ая аялгуу, хөдөлгөөн оруулж амьлуулах гэх мэтээр үлгэрийн гол агуулгыг бодит
мэт гаргаж өгдөг. Мөн хөгжимгүй аялгуулан дуулах, хуур цуурын аянд дуулан
өгүүлэх уламжлал бий. Үүнээс гадна жүжиглэн тоглох хэлбэрээр ч дэлгэрч
байжээ. Жүжиглэхдээ асуулт хариулт, цэц булаалдах зэрэг аргуудыг хэрэглэдэг.
Жүжиглэн тоглох үлгэрч нь уран цэцэн үгтэй, авьяаслаг, үйл хөдөлгөөн сайтай
байх, дүр дүрслэлийг үнэн бодитой илэрхийлэх чадвартай байх шаардлагатай.
Өнөө цагт үлгэрийг хэлэхэд мэргэжлийн чадвар шаардагдахгүй, сонсож мэдсэн
нэг нь нөгөөдөө хүүрнэн хэлж ам дамжин ярьж байна.
                                         Үлгэр нь соёл, зан заншлаа танин мэдэх,
                                         уламжлан хөгжүүлэх болон хүмүүжил,
                                         түүх, хэлзүй зэрэг олон талын ач
                                         холбогдолтой.    Монголчууд     хүүхдээ
                                         үлгэрээр дамжуулан эр зоригтой, үнэнч
                                         шударга, ажилч хөдөлмөрч болгож
                                         хүмүүжүүлэхийг зорьдог. Хүүхдийн хүсэл
                                         мөрөөдлөө биелүүлэх нэг арга нь үлгэр
                                         гэж үздэг. Ихэнх хүүхдийн мөрөөдөл
                                         үлгэрт гардаг ханхүү, гүнж болох хүсэл
                                         сонирхлоор эхэлдэг байна. Үлгэр нь
                                         хүүхдийн хэл яриа, сэтгэхүйг хөгжүүлэх
Зураг 8.3. Үлгэрийн зураглал
Тайлбар: Болдоггүй бор өвгөн үлгэр       хүмүүжил, танин мэдэхүйн дараах ач
Эх сурвалж: https://www.listennotes.com/ холбогдолтой юм. Үлгэрээр дамжуулан
                                         байгаль нийгмийн үзэгдэл, хүмүүсийн
харилцаа, сүсэг бишрэл, төр улс, араатан амьтан, хүний зан чанар, ажил хөдөлмөр,
зан заншил, амьдралын дадал гээд аливаа зүйлийн учир зүй, ёс дэгтэй танилцаж
болно. Өөрөө өөрийгөө таних алхам нээгдэхийн хамт ээж аав, найз нөхөдтэйгээ
хамт уншиж, үлгэрт гарч буй үйл явдал, харилцан яриаг ойлгосноор аливааг
танин мэдэх, сэтгэх, төсөөлөн бодох чадвар нь хөгждөг. Муу сайн зүйлийг ялгаж,
өөртөө тусгаж авснаар аливаа үйлдлийн эцэст сайн сайхан болно гэдэгт итгэж
өөдрөг үзэлтэй, уужим сэтгэлтэй, хүсэл тэмүүлэлтэй болно. Мөн анхааралтай,
тэвчээртэй болгох ач холбогдолтой төдийгүй ойлгон тогтоох, цээжлэх чадварыг
хөгжүүлэхээс гадна хүүхдэд төлөвшсөн бодол, цэгцтэй яриаг бий болгох ба
өөрийн гэсэн үзлээр бие даан шийдвэр гаргах, бүтээлч хандлагыг нэмэгдүүлнэ.
     Ардын аман зохиолын нэгэн чухал зүйл болох үлгэр нь нүүдэлчин ард түмний
аж төрөх ёс, зан үйл, оюун сэтгэлгээний онцлогийг хадгалан уламжлагдан ирсэн
чухал зүйл бөгөөд “ард түмний ном” болж хамгийн өргөн хүрээг хамарсан хүн
бүрийн таашаан сонирхдог түгээмэл төрөл юм. Үлгэрт манай үндэстний ахуй
амьдрал, ёс суртахуун, хэл сэтгэхүйн онцлог тод томруун туссан байх бөгөөд

                                      334
                          Монголын түүх, соёл, ёс заншил

үүгээрээ угсаатны өнгөрсөн түүхийн онцлог, эдийн болон оюуны соёлыг судлах
нэгэн том гүүр болж байгаа юм. Үлгэрийн түүхэн цаг хугацааг нарийвчлан
тогтоосноор гарч буй өгүүлэмж, дүрслэлүүд дээр нь тулгуурлан тухайн цаг үед
хүмүүсийн эдэлж хэрэглэж байсан эд зүйлс, ёс заншлын талаар мэдээлэл авах
боломжтойгоос гадна аман зохиолын бусад төрөл зүйл, урлагийн зарим төрлийн
хөгжлийг олж харах боломжтой. Монгол ардын үлгэр нь аман зохиолын хамгийн
түгээмэл төрөл зүйлийн хувьд үүссэн цаг үе, тухайн үеийн нийгмийн үг хэллэг
зэргээр монгол хэлний онцлогийг хадгалж байдаг. Ялангуяа хүүхдүүд уншсан
үлгэрээ цааш дамжуулан ярих нь хүүхдийн хэл яриаг зүгшрүүлэх, хэл найруулгын
дадалтай болох, үзэл бодлоо чөлөөтэй илэрхийлж ярьж сурахад дөхөм болдог.
    Тууль: Олон үеийн авьяас билэгтэн
туульч нарын амнаас ам дамжин
уламжлагдан ирсэн ардын аман зохиолын
нэг төрөл нь тууль юм. Үгийн язгуурын
хувьд “тугу” буюу туурвих гэсэн утга
илэрхийлдэг. Монгол ардын баатарлаг тууль
бол овог аймгийн хамт олны ялагдашгүй
хүч, сайн сайхан чанар, мөрөөдөл
хүслэнгийн биелэл болсон аугаа их баатрын
гавьяат үйлс ололт ялалтыг хайрлан
                                              Зураг 8.4. Туульч А.Балдандорж
хүүрнэсэн найраглалын шинжтэй зүйл юм. Тайлбар: Богд хааны ордон музейд
Туулийг судлаачид түүхээс өмнөх үеийн “Зураг шаргал морьтой Зул алдар хаан”
баатарлагийн үеийн ой дурсамжийг тууль хайлж буй нь
                                              Эх сурвалж: http://ubsonin.mn/
агуулсан зүйл хэмээн үздэг. Монгол тууль
бол монгол ардын аман билгийн нэн эртний төрөл хэлбэрийн нэг бөгөөд хэдэн
зуугаас хэдэн түмэн мөр шүлгээс бүрдэл болдог аврага том туурвил билээ. Нэгэн
шөнийн дотор багтаан хайлах бэсрэг туулиудаас гадна хэдэн шөнө дамнан хайлах
дэлгэр тууль цөөнгүй байдаг. Туульсын бүтээлүүд нь эртний цалиг шүтлэг, бөө
мөргөл, бурханы шашин, домог зүйн болон уран сайхны сэтгэлгээний олон үе
давхрагыг хадгалсан бөгөөд дотроо үлгэр, домог, ерөөл, магтаал, зүйр цэцэн үг,
цацал мялаалга, бэлгэ дэмбрэлийн үг, дом шившлэг зэрэг аман зохиолын олон
төрөл зүйлийг багтаан агуулж байдаг онцгой төрөл юм. Монгол туулийн хэл
гайхамшигтай уран яруу бөгөөд монгол шүлгийн шилдэг уламжлалыг хадгалсан,
эртний хэллэг, монголын олон ястан овогтны аман аялгууны онцлогийг агуулсан
байдаг.
    Тууль бол зөвхөн үгийн урлаг төдийгүй хөгжим аялгуу, туульчийн уран
чадвар, хайлах, хэлэх ёс жаяг, зан үйлийг багтаасан нийлмэл урлагийн шинжтэй
цогц үзэгдэл юм. Олонд алдартай үлгэрч, туульч нар нь нүүдэлчин монголчуудын
үзэх жүжиг, сонсох хөгжим, унших ном гурвууланг нэгэн зэрэг орлож, нэг

                                      335
                            Монголын түүх, соёл, ёс заншил

жүжигчинтэй театрын үүргийг гүйцэтгэж байсан юм. Туулийг товшуур,
хуур, экил, хуучир зэрэг хөгжмийн зэмсгийн аль нэгнээр ая хамсран хайлдаг
уламжлалтай. Зарим нутагт хөгжмийн зэмсэг хэрэглэлгүйгээр аялгуулан хэлдэг
ёс буй. Туульч хүн уран сэтгэмж, үгийн баялаг, ой тогтоолт сайтай, “уйдсан
хүний сэтгэлийг сэргээж, унтсан хүний нойрыг хулжааж” чадах уран чадварыг
эзэмшсэн байх шаардлагатай байдаг. Тууль хайлах эрдмийг энэ мэт төгс эзэмшсэн
Буурал Сэсрэн, Мандихайн Парчин, Лувсан хуурч, Жилкэр, Ширэндэв, Баглай,
Чойсүрэн, Авирмэд, Уртнасан, Зодов нарын зэрэг үе дамжсан удамт туульчдийн
нэр алдар эдүгээ ард түмний дунд домог болон үлджээ.
     Тууль хайлах нь зөвхөн зөвхөн гоо сайхны учир холбогдолтой төдийгүй зан
үйлийн холбогдолтой юм. Туулийг засал домын шинжтэй хэмээн үздэгээс Айл
гэр, хувь хүнд засал хийх зорилгоор тууль хайлах нь бий. Үр хүүхэдгүй айл “Наран
хан хүү”, “Арын өнчин яргай”, мал хөрөнгөөр хомсдоод байгаа айл “Аргил цагаан
өвгөн”, үхэл хагацал тохиолдоод байгаа айл “Талын хар бодон”, “Довон хар бөх”,
“Зул алдар хаан” гэсэн догшин туулиудаас хайлдаг бол хишиг буян, ханийн заяа
дуудахын тулд “Баян цагаан өвгөн”, “Хүдэр мөнгөн тэвнэ”, “Хүрэл алтан дөш”
зэрэг туулиудыг хайлдаг. Өдгөө ч манай улсын алтайн урианхайчуудын дунд
алдартай туулиас сонгон туульч урьж хайлуулдаг уламжлал байна. Туулийг өвөл
хайлдаг бөгөөд зуны сар гарч тэнгэр дуугарснаас хойш хайлдаггүйн зэрэгцээ
өдөр хайлдаггүй, шөнө хайлдаг.
     Тууль хайлж байхад нүдэнд бодит
дүр харагдах, биед өөрчлөлт орж
өөрийгөө мэдэхээ байх, унтаж байгаад
сэрж байгаа юм шиг болох үе ч байдаг
хэмээн туульчид ярьдаг. Туулийг маш
удаан хугацаагаар хайлдаг бөгөөд
“Довон хар бөх”, “Талын хар бодон”
зэрэг туулиудыг хоёр шөнө хайлж
                                           Зураг 8.5. Дунд талд алдарт туульч Парчин
дуусгадаг. Гэхдээ туульч бие засах, (1855-1926)
хоолойгоо зайлах, цай уух зэрэг Тайлбар: 1918 он
                                           Эх сурвалж: https://www.facebook.com/
завсарлага авдаг. Нэг туулийг жилд дээд WorldMongolians/
тал нь гурван удаа л хайлдаг. Монголын
баатарлаг туульсаас нийтэд хамгийн алдартай түгэн дэлгэрсэн “Жангар”, “Эрийн
сайн хан харангуй”, “Бум-Эрдэнэ” зэрэг туулиуд байдаг бол хамгийн урт тууль
нь 14 мянган шүлэгтэй “Нэгэн зуун тавин таван насыг насалсан хөгшин луу
мэргэн хаан” гэдэг тууль байна.
     Монголчууд эртнээс нааш туулийг хүндлэн дээдлэж, дайн тулаан, ан авд
мордох, уул ус тахих зэрэг иргэний болоод төрийн ёслолын үед тууль хайлуулж
ирсэн уламжлалтай. Тууль төрийн ёсонд төдийгүй гэрийн ёсонд хүндтэй байр

                                        336
                          Монголын түүх, соёл, ёс заншил

эзэлдэг. Тууль хэлүүлэх айл туульчийнд хэдэн өдрийн өмнө очиж, хадаг барин
заллага айлтгадаг. Туульчийг залран ирэхэд айл хотлоороо цуглан хэдэн шөнө
дамнан тууль сонсдог. Ойрадын туулчид тууль хайлахын өмнө “Алтайн магтаал”
хэлж, Алтай дэлхийгээ аргадан байж сая туулиа хайлж эхэлдэг. Ган гачиг, зуд
шуурга, өвчин зовлон, гай барцад тохиолдох аваас Алтайгаа магтахад бүх юм
сайн сайхан болдог хэмээн эртний туульчид үздэг байжээ.
    XIX зууны сүүлчээс эхлэн гадаад, дотоодын эрдэмтэд судлаачдын тэмдэглэн
авч судалгааны эргэлтэд оруулсан Монгол туулийн хэдэн арван дурсгал бичгийн
хэлбэрээр үлдсэн боловч, XX зууны дунд үеэс эхлэн XXI зууны эхэн гэхэд Монгол
туулийн амьд уламжлал тасрах бодитой аюулд тулгарсан бөгөөд монгол оронд
болсон нийгмийн олон өөрчлөлтийн явцад үгийн урлагийн хүрээнд бичгийн
уран зохиол давамгайлах болж, аман зохиолын нийгмийн үнэлэмж бүдгэрч
байна. Ийм нөхцөлд 2009 онд Монгол туулийг яаралтай хамгаалах шаардлагатай
соёлын биет бус өвийн ЮНЕСКО-гийн жагсаалтад бүртгэн тунхагласан нь тууль,
түүний өв санг хамгаалах сэргээн амилуулахад түлхэц үзүүлсэн чухал үйл явдал
болсон билээ.
    Тууль хайлахад дууны өөр өнгөөр ярьж, тухайн туулийн гол баатрын дүрүүд
туульчийн нүдэнд үзэгдэнэ гэдэг бөгөөд дутуу хайлж болдоггүй. Сарын өмнө
хайлсан туулиа сарын дараа дахиад хайлах гэх мэтээр цаг хугацааны хувьд
зөрүүтэй байсан ч үйл явдлыг зөрүүлэхгүй хайлах учиртай ч мөр бадаг, шүлэг нь яг
ижил байх албагүй бөгөөд тухайн үедээ шүлэглэж байгаа учраас өөр байж болдог
ажээ. Ийм онцлогтой учраас түүнд цаг үе бүрийн хүмүүсийн бодол сэтгэлгээ
тусах явдал байсныг басхүү харгалзан үзэх хэрэгтэй бөгөөд туульч нар зөвхөн
ямар нэг сонирхолтой үйл явдлыг яригч төдий биш, Монголчуудын сэтгэлийн
гүн эрмэлзлэлийг илэрхийлэн гаргагч, олны хүслийг уран үгээр тунхаглагч
хүн байдаг. Хэдий тийм боловч туульс нь хайлах тусгай дэг журамтай, үеэс
үед уламжлагдахдаа үндсэн үйл явдал, гол баатрууд нь хэвээр дүрслэгдэн утга
чанарын гол цөмөө хадгалж байдаг тул Монгол судлалд үнэтэй эх сурвалжийн
нэг болно.
    Түүхэн он цагийн хувьд төмөр зэвсгийн эхэн үед Монгол нутагт нийгмийн
хөгжлийн “аймгийн холбоо”-ны шатанд нэгэнт орсоноор соёлын нэвчилт
эрчимжиж, түүний хүрээнд хээр талын нүүдэлч аймгуудын дунд баатарлаг
туульс үүсчээ. Тэдгээр туульсын зарим дүр, зохиомж ихээхэн хувирч өөрчлөгдсөн
хэлбэрээр өнөө үеийг хүрсэн юм. Туульс нь нийгэмд түүх, улс төрийнхөөс
эхлээд соёл, хүмүүжлийнх хүртэл эрэмбэлэгдэх үүргийг гүйцэтгэж чадаж байсан
төдийгүй оршин буй нийгэмдээ туулсан амьдралын дурдатгал, ой санамж
болон өнгөрсөн үед хамаарч буй мэт боловч ахин дахин өгүүлэгдэхдээ үргэлж
эдүгээчлэгдэж, хүний сэтгэл зүрхийг эзэмдэгч баатрын дүрээр ирээдүйн итгэл
найдвар, тэмүүлэл, хүслийг үйлдвэрлэдэг байна.

                                      337
                          Монголын түүх, соёл, ёс заншил

     Сацал мялаалгын үг: Үгийн хүч (ид шид)-ийг таниад үйл ажиллагаандаа
ашиглахыг хүссэний илрэл бөгөөд тохирсон зан үйлтэй уялдан хэрэгждэг
онцлогтой юм. Сацлын үгийг агуулгаар нь а/ мал адгууст холбогдол бүхий сацлын
үг, б/ хангай дэлхий, уул усанд сацал өргөх ёс хэмээн хоёр ангилдаг. Сацал өргөх
гэдэг нь мал аж ахуй эрхэлж ирсэн Монголчуудын өвөрмөц зан үйл бөгөөд тэнгэр,
байгаль ертөнцөд саасан сүүнийхээ дээжийг өргөн аргадаж, хайр энэрлийг нь
гуйж буй зориулалттай юм. Монголчууд үдэш од түгсэн хойно долоон бурханд
сүүнийхээ дээжийг өргөхдөө өвчин зовлонгүй байлгах, ажил үйлс бүтэмжтэй
байхын тухайд л даатгаж, алив муу юм болгоныг зайлуулж хайрлаач хэмээн
залбирч өргөдөг. Харин өглөө цайгаа чаначихаад эхлээд Бурхан шүтээндээ дараа
нь хангай дэлхий, уул хайрхандаа өргөдөг. Зарим нутагт цайныхаа дээжийг
гэрийн хоймор буюу тогооны дээд талд гурвантаа дусаадаг нь гэр орондоо аз
жаргалыг хүссэн сэтгэлийн илэрхийлэл болдог. Төв халхын уламжлалд:
     		         Өвөг дээдсийнхээ
     		         Өгөөмөр баян хангайдаа
     		         Өглөө бүрий дээж өргөе!
     		         Өргөхлөөр өнөр болгож
     		         Үр хүүхдийн хишиг буян хайрла! хэмээн үр хүүхдээ ойр хавийнхаа
уул хайрхандаа даатган, буян хишгээ хайрлаж байхыг хүсдэг. Мөн нутаг сэлгэн
нүүх, алс хол аян жин тээх зэрэгт сайн сайхан, эрүүл энх, олз омогтой буцаж
ирэхийг даатгаж явсан зүгт нь сацал өргөдөг. Улмаар төрөл бүрийн тайлга
тахилгын ёслолд сацлын зан үйл, үг хэллэгийг хэлдэг заншил бүрэлдэн тогтсон
байна.
     Монголчууд таван хошуу малыг тус бүрдээ тэнгэртэй гэж үздэг бөгөөд
ямаанаас бусад малд тухай бүрд нь тохирсон сацлын үг, зан үйлтэй байжээ.
Үхрийн сацал сацах үгэнд “гэнэтийн хижиг гамшиг, үхэл дээрэм хулгай, зуд
турхан тэргүүтэн үгүй болтугай” гэдэг бол хонины сацалын үгэнд “өмчит цагаан
хонь чинь, гамшиг зовлон байхгүй болтугай” зэргээр хамаг муу муухай бүхэн
арилах болтугай гэсэн санааг илэрхийлдэг. Хаврын адаг юм уу, зуны эхэн сард
үнээг хоёр саах үед ээлтэй сайн өдөр үхрийн үрс гаргахдаа Цагаан өвгөн тахиж,
тогооны хусмаар тугалын хашааны дэргэд сангаа тавихын хамт тараг бүрж,
бяслаг шахаад саалийн хувинтай сүүнээс цагаан бөс уясан сацлын халбагаар
“хурай, хурай, хурай” гэж гэр хотоо гурав тойрон сацлаа сацдаг.
      “Гүүний үрс гаргах”-ад сайн өдрийг сонгон адуугаа зэлэн дээрээ хурааж,
уургач нарын уурганд хадаг зүүснээр хамгийн эхлээд ууган унагаа уургалахад
унагыг ногтлож хадгаар мялаан ногт буюу хүзүүнд нь зүүж зэлний эхнээс уядаг.
Дараа нь азаргаа уургалж дэлэнд нь хадаг сүлжиж уяад тавьсны дараа зэлний
ойролцоо цагаан эсгий дэвсэж идээгээ засаад эхний саамыг эрэгтэй хүнээр
саалгадаг. Эхний гурван саамыг сааж дуусмагц сацал сацахдаа есөн цагаан

                                      338
                           Монголын түүх, соёл, ёс заншил

                                               морьтой хүнийг шилж мордуулаад
                                               гэрийн эзэн тэргүүлэн хувинтай сүүг
                                               нэг хүнтэй уурганы голд дамнаж
                                               “цэгээнд цад” хэмээн хэлж есөн
                                               нүхтэй сацлаар сацал сацаж бусад нь
                                               дагана. Сацал сацахын өмнө хонины
                                               шүүснийхээ баруун дөрвөн өндөр,
                                               баруун гуяны шаант чөмөгний хамт
Зураг 8.6. Унага барьж буй зураглал.           зэлнийхээ доод гадасны дэргэд
Тайлбар: Сацал мялаалгын үгийг хэрэглэдэг зан
                                               шатааж түлнэ.
үйлийн нэгэн төрөл
Эх сурвалж: Н.Уртнасан, Ц.Самдан. Ёс ёмбогор.      Монголчууд урин дулаан цаг
УБ., 2009.                                     ирэхэд нүүдлийн шувуудыг сайхан
цаг улирлыг авчирч уул ус, байгаль дэлхийд чимэг нэмж байна гэж үзэн “шувууны
даллага” хэмээн
     			                    Хөхөө шувуу ирэхүй дор
     			                    Хөхсөн газар гэсэхүй дор
     			                    Хөгнөсөн хонь хурга саах тавихад
     			                    Хишигт их даллага иртүгэй
     			                    Хурай, хурай, хурай гэх зэргээр хэлдэг байна.
     Мялаалга гэдэг нь буян хишиг тогтоож, амилуулж байгаа зүйл бөгөөд
сацлын үг нь хангай дэлхий, малын тэнгэр зэрэгт хандсан байдаг бол мялаалгын
үг нь нүдэнд үзэгдэн гарт баригдаж байдаг амьд, бодит зүйлийг ерөөн зөгнөсөн
агуулгатай. Тухайлбал, Монголчууд хаврын эхэн сар гарч, мал төллөх хугацаа
ойртох үед хашаа саравчаа цэвэрлэн ариутгах, өтөг бууц цацаж дулаалах бэлтгэл
ажлыг хийхээс гадна төлийн уутаа цэвэрлэх, эсвэл шинэ уут бэлтгэх төдийгүй
түүнийг мялаах онцгой зан үйл уламжилж иржээ. Төлийн уут мялаах үгэнд
     			                    Түмэн төлийн торгон өлгий
     			                    Буман төлийн булган өлгий
     			                    Эрдэнийн цагаан эсгий уутаа
     			                    Дун цагаан тулган уутаа
     			                    Саалийн дээж шар тосоор
     			                    Мялаан бэлэглэж өрөөе! хэмээн зөгнөн өгүүлдэг.
     Сацал мялаалгын зан үйл, үг хэллэгтэй холбоотойгоор бэлгэ дэмбэрлийн үг
бүрэлдэн бий болсон бөгөөд дотор нь а/ ажил хөдөлмөрийн холбогдолтой (ноос
савах, гэр барих, гүү барихад хэлэх үгс), б/ анагаах эмчлэх зориулалттай (малын
дэлэн хавдахад хэлэх үг, хомхой долооход хэлдэг үг), в/ аж байдлын хамааралтай
(од харвахад, шаазгай шагширахад хэлдэг үгс) хэмээн ангилж болох бөгөөд
ардын аман зохиолын бичил хэмжээ бүхий төрлүүд юм.


                                       339
                           Монголын түүх, соёл, ёс заншил

     Ерөөл: Аман зохиолын төрлөөс томоохонд
тооцогдох төрөл нь ерөөл юм. Ерөөл нь ард түмний
бүтээл бөгөөд мэргэшсэн ерөөлч тухайн үеийн
байдлыг магтан, ирээдүйн сайн сайхныг бэлгэшээн
хүсэж аялгуулан хэлдэг аман зохиолын төрөл
билээ. Ерөөлийг агуулгаар нь зан үйлийн
холбогдолтой (хуримын, наадмын, сархадын г.м),
малын ба ан агнуурын (адууны, мал тооллогын
г.м), тахилгын ерөөл (галын, уул овооны г.м),
түүхт үйл явдлын (хотын, түүхэн хүмүүсийн г.м)
гэж ангилдаг бол бүтэц зүйн талаас нь а/ бичил Зураг 8.7. Хадаг өргөн ерөөл хэлж
ерөөл, б/ бэсрэг ерөөл, в/ дэлгэрэнгүй ерөөл гэж буй байдал
                                                      Тайлбар: Тойм зураглал
ялгана. Бичил ерөөл гэдэг бол хоёр тулгуурт аянд Эх сурвалж: Н.Уртнасан,
багтах бөгөөд 2-6 үгээр бүтсэн ерөөл юм. Ц.Самдан. Ёс ёмбогор. УБ., 2009.
Тухайлбал хүмүүс өдөр тутам бие биедээ “сайн яваарай”, сайхан амраарай” зэргээр
ерөөж болно. Бэсрэг ерөөл бол бичил ерөөл шиг хэдхэн сайн үгсээр бүтдэг биш
хоёр гурван мөрөөс хоёр гурван бадаг шүлгээр бүтдэг тул яруу найргийн ерөөлд
багтах бөгөөд жинхэнэ биеэ даасан ерөөлийн аялгуугаар хэлэгддэг. Харин дэлгэр
ерөөл гэдэгт мөрийн үг үе тэгшгүй, уран үгсийн холбоогоор урссан урт урт шүлэг
бүхий монгол ардын яруу найргийн нэгэн төрөл зүйлийг хамруулна.
     Ерөөлч хүн хойморт суугаа хүндэт зочдод хандан ерөөл хэлэх бөгөөд уянгалаг
жигд хэмээр аялгуулан хэлэхдээ найрын дууны адил “зээ” хэмээн эхлүүлж
төгсгөхдөө ч мөн тийнхүү хэлж ширгээх зэрэг тусгай дэг ёс бий. Аливаа зан
үйл, баяр ёслолын ерөөлийг нутаг орондоо “ерөөлч” гэж үнэлэгдсэн, ерөөл хэлж
мэргэшсэн хүн хэлдэг. Ерөөлч нь уран сэтгэмж, үгийн баялаг, ой тогтоолт сайтай
байх ёстой. Ихэнх ерөөлчид тодорхой сэдвээр тогтоож цээжилсэн бэлэн үгтэй,
ерөөлтэй байдаг боловч зарим мэргэшсэн хүн тухайн нөхцөлд тохируулан шууд
цэцлэн хэлдэг. Энэ нь ерөөлчөөс авьяас билиг, хэлэх арга барил, хэлбэр зохиомжийг
сайтар эзэмшихийг шаарддаг. Мөн ерөөлийг хэлэх тусгай аялгуу байдаг учир
амьсгаа болон мөрийн үг хэллэгээ эхнээс нь дуустал нарийн хуваарилах хэрэгтэй.
     Ерөөл хэлэхдээ эхлээд аливаа зүйлийг ерөөх гэж байгаа учир шалтгаанаа
хэлээд, дараа нь ерөөж байгаа зүйлээ бодит байдлаар нь магтана. Төгсгөлд нь
ирээдүйд сайн сайхныг хүсэн ерөөдөг. Ерөөлийн бүтцийг ерөнхийд нь а/ эхлэл
хэсэг, б/ гол хэсэг, в/ төгсгөл хэсэг гэсэн гурван хэсэгт хуваан үзэж болно. Эхлэл
хэсэгт тухайн жил, сарын сайн өдрийг сонгон хурим найр, зан үйлээ гүйцэтгэж
буйг хэлж болдог бөгөөд тухайлбал “Сүй билгийн ерөөл”-д
     			                  Од гарагийн учралтай
     			                  Олон өлзий бүрдсэн
     			                  Онцын сайхан гэмээж

                                       340
                          Монголын түүх, соёл, ёс заншил

    			               Өнөөдрийн энэ өдөр гэж эхэлдэг.
    Зарим “Сөнгийн ерөөл” зэрэг ерөөлд эхлэл хэсэгт цугларсан олны хүсэлтээр
ерөөл тавьж буйгаа өгүүлж болно.
    			               Архи нэртэй ариун чанартай
    			               Дарс нэртэй догшин чанартай
    			               Идээнийхээ энэ сайхан дээжийг
    			               Агар зандан цөгцөндөө
    			               Амсар дүүрэн бялхуулаад
    			               Энэ голын эхэнд
    			               Эгнэн суугаад сөгнөн найрласны
    			               Анхны лонхыг намайг ерөө гэсэн юм биз ээ гэж хэлж байдаг.
    Гол хэсэгт тухайн зүйлийн онцлог шинжийг дүрслэн магтахдаа магтаалаас
ялгаатайгаар ихэвчлэн цаг хугацааны дарааллаар дүрсэлсэн байдаг. Тухайлбал
“Хүүхдийн ерөөл”-д
    			               Эвий эвий гэж
    			               Ээж хүү хоёр ярилцаж
    			Илж таалж
    			               Эх нь бойжуулсаар нэг насыг ч хүрнэ дээ
    			Инээж торниж
    			               Их л хөөрхөн болно доо
    			               Хоёр насыг ч хүрнэ дээ
    			               Хонгор даахь нь ч ургана зэргээр хүүхдийн өсөж торних
явцыг магтжээ.
    Ерөөлийн төгсгөл хэсэг ирээдүйн сайн сайхныг хүсч бэлгэдсэн утгатай
байна. Тухайлбал, “Сар шинийн ерөөл”-д
    			               Засаг төр минь
    			               Түмэнтэйгээ амгалан байж
    			               Заяа тавилан минь
    			               Санасан бүгдэд хүргэж
    			               Шим ертөнцийн сайхан бүхнээс амсаж
    			               Шинэ сарын нэгэнтэйгээ
    			               Ахин дахин золгож байхын
    			Өлзийтэй ерөөлөө
    			               Өргөн дэвшүүлж барья гэж төгсгөдөг байна.
    Ерөөл нь ихэнхдээ сэдэвт тохирсон өөр өөр төгсгөлтэй байх боловч энх тунх,
элбэг баян амьдралыг бэлгэдсэн нийтлэг төгсгөл бас бий. Энэ нь
    			               Дайраад ирэхэд далай шиг
    			               Буцаад ирэхэд булаг шиг
    			               Өвөл зунгүй өгнөж, сөгнөж байхын

                                      341
                             Монголын түүх, соёл, ёс заншил

     			Өлзийтэй ерөөлийг
     			                    Өөд өөд нь өргөн дэвшүүлье хэмээн түгээмлээр хэлдэг.
                                          Магтаал: Магтаалд тухайн дүрслэгдэхүүний
                                          сайн сайхан шинжийг тоочин дүрсэлж
                                          бахархан сайшаах утгыг илэрхийлсэн байдаг
                                          ба ерөөлтэй зарим талаараа төстэй. Магтаалыг
                                          ерөөлийн нэг адил зан үйлийн тодорхой нэг
                                          ёслолын үед хэн нэг уран авьяастан хамт
                                          олны нэрийн өмнөөс нийтийн санаа бодлыг
                                          илэрхийлж хэлдэг онцлогтой. Тэгэхдээ
                                          ерөөлийн нэг адил айзам хэмжээ бүхий тусгай
                                          хөг аялгуунд хэлдэг байна. Магтаалд ийнхүү
                                          ерөөлтэй төстэй зүйл цөөнгүй боловч төрөл
                                          зүйлийн үндсэн шинжээрээ ялгаатай.
Зураг 8.8. Өвгөн хуурч зураг
Тайлбар: Ардын зураач
                                          Тухайлбал хоёуланд нь тухайн зүйлийг магтан
Ү.Ядамсүрэнгийн (1905-1987) бүтээл        сайшаах санаа байдаг боловч ерөөлд түүний
Эх сурвалж: http://www.urlag.mn/          ирээдүйг зөгнөн бичдэг бол магтаалд
одоогийн байгаа сайн сайхныг нь магтан батжуулах утгыг илэрхийлсэн байдаг.
Ялангуяа магтаалд дүрслэгдэхүүнээ бүхий л талаас нь магтан дүрсэлдэг онцлогтой.
Магтаалыг а/ зан үйлийн, б/ уул усны, в/ аж байдлын хэмээн ангилдаг. Зан үйлийн
магтаалд үндэсний баяр наадмын үед дууддаг морь, бөхийн цол, нум сумын
магтаал зэргийг багтааж үзнэ. Тухайлбал “Бөхийн цол” дуудахад
     			Үнэн хүчит
     			Магнайн баясгалант
     			                    Тун ч гарамгай
     			Бат суурьт
     			                    Баатар зоригт зэргээр бөхийн бүрдүүлсэн шинж төрхийг магтдаг.
     Монголчуудын эх нутгаа юунаас ч илүү энхрийлэн хайрлаж эрхэмлэн хүндэтгэж
ирсэн нь уул усны магтаалд тодорхой туссан ажээ. Монголд сүр жавхлантай,
үзэсгэлэнт уул ус олон байдгийн хэрээр тэдгээрийн гоо сайхныг дүрсэлсэн магтаал
олон бий. Уул усны магтаал нь анхны гарал үүслийн хувьд үгийн шидийн хүчээр
уул усны эзэд лус савдгийг магтан баясгаж, хайр ивээл гуйсан зориулалттай уул
овоо тахих зан үйлийн учир холбогдолтой байсан бөгөөд эдүгээ түүнийг дөрвөн
зүгээс нь тойрон харах үеийн дүр төрх, шинж байдал, ан гөрөөс, өвс ургамал
бүрийг нэг бүрчлэн урнаар тоочин шүлэглэдэг. Тухайлбал, “Богд уулын магтаал”-д
     			                    Орой дээрээ овоотой
     			                    Олон газраас зарлигтай
     			Очирваанийн шүтээнтэй
     			                    Хангайн Дүнжингаравыгаа хэмээн эхлүүлж урнаар магтдаг.

                                          342
                           Монголын түүх, соёл, ёс заншил

    Аж байдлын магтаал нь эд өлгийн зүйлс, мал сүрэг, хүмүүсийн тухай өргөн
сэдвийг хамран зохиогддогоос гадна зан үйлийн учир холбогдол, үгийн ид
шидэнд итгэх хандлага бараг байхгүйгээр бусад хэлбэрээс ялгарна. Магтаалын
энэ хэлбэр нь нийгмийн амьдралын өргөн хүрээг хамарсан баялаг сэдэвтэй. Иймд
түүхэн хүмүүс баатруудын тухай магтаал байдгаас гадна Монголын олон овог
ястан зэрэг нийтлэг хэлбэрүүдийн тухай магтан зохиогдсон байдаг. Тухайлбал,
“Зургаан түмний магтаал”-д дундад үеийн Монгол улсыг бүрдүүлж байсан
угсаатнуудын нутгийн шинж байрлал, түүхэнд гүйцэтгэсэн үүргийг нь онцлон
магтаж зохиогдсон нь тухайн үеийн Монголчуудын аж байдлын магтаалын
сонгодог жишээний нэг юм. Түүнд
    			                 Хангай ханд сууж
    			                 Харин ирэхийн харуул болсон
    			                 Халуун аминд түшээ болсон
    			                 Халх түмэн зэргээр дурьдсан нь бий.
    Мал бол Монголчуудын хувьд хоол унд, хувцас хунар, орон сууц, эдлэл
хэрэглэл, тээврийн хэрэгсэлийн зэрэг материаллаг хэрэгцээг хангах сурвалж
болдгоос гадна ёс заншлын хүндэтгэл, гоо сайхны эрхэмлэл, уран сайхны
сэтгэлгээнд нь бэлгэдлийн зүйл болж оюун санааны хэрэгцээг хангасаар ирсэн
юм. Иймд аж байдлын сэдэвт магтаалд таван хошуу малын тухай дүрслэл онцгой
байрыг эзэлдэг. “Таван хошуу малын магтаал”-д малын хэлбэр галбир өнгө
зүсний талаарх ард түмний гоо сайхны эрхэмлэл тод туссан байдаг.
    			Баруун хөндийгөөр
    			Бараантан байдаг
    			                 Хулан хоёр чихтэй
    			                 Хулбан дөрвөн туурайтай (адуу)
    			                 Хойд хөндийгөөр хонгортон байдаг
    			                 Хонин шар нүдтэй хондон улаан зүстэй
    			                 Ширээ бөхтэй ширэн төвөнхтэй (тэмээ)
    			Урд хөндийгөөр
    			Улааран байдаг
    			Урт эвэртэй
    			Уянгат дуутай
    			                 Ухаа хондон үхэр гэх мэтээр эрхэм сайн өнгө зүс, дуу,
хэлбэр галбир, ааш занг нь тоочин магтдаг.
    Мөн аж байдлын магтаалд хөдөлмөрийн багаж зэвсэг, бас мал аж ахуй ажил
хөдөлмөрийн холбогдолтой магтаал олон байна. Ийнхүү Монгол ардын магтаал нь
анх зан үйлийн хүрээнд үгийн ид шидэнд итгэх хандлагыг илэрхийлж үүссэн бол
оюуны соёлын хөгжлийн явцад аж төрөх ёс, улс нийгмийн амьдралын онцлог чухал
зүйлсийг тусгах болж сэдвийн хүрээ нь өргөсөн бодит дүрслэлээр баяжиж уран сайхны

                                       343
                           Монголын түүх, соёл, ёс заншил

зориулалт нь давамгайлснаар үгийн урлагийн сонгодог жишээ болон хөгжиж байна.
       Ардын аман зохиолд эдгээрээс гадна оньсого таавар, зүйр цэцэн үг, ертөнцийн
гурав, шог хошин яриа зэрэг нь чухал байр эзэлнэ. Зүйр цэцэн үг, оньсого нь 2-4 мөр
шүлэгнээс бүтдэг бөгөөд гүн гүнзгий утга агуулгатай байдаг. Оньсого, зүйр цэцэн
үг нь хүүхдийг багаас нь уран сэцэг үг яриатай болгох давхар зорилготой. Оньсого
нь ардын аман яруу найргийн товч хураангуй бүтээлийн төрөл зүйлийн нэг бөгөөд
бүхэлдээ хүний ухаан билгийг шалгаж, бодох сэтгэх чадлыг хөгжүүлэхэд чиглэгдсэн
тухайн үндэстний танин мэдэх сэтгэлгээний хөгжлийг тусгасан асуудалт асуулт
юм. Оньсого тус бүр ард олны яруу найргийн авсаархан бүтээлийн хувьд хүний
оюун ухааны зүйрлэн жиших, дүрслэн бодох, хийсвэрлэн сэтгэх үйл ажиллагааны
зэгсэн дээгүүр хөгжлийн үр дүн болж гарсан тул аман зохиолын нэлээд хожуу үед
дэлгэрсэн аман зохиолын доторх гүн ухааны шинжтэй төрөл зүйл юм.
       Зүйр цэцэн үг нь ахмад үеийнхэн өөрсдийн амьдралын туршлага, мэдлэгээ
өвлүүлэх, амьдралд сургамж болгох зорилгоор уран сэцэн, товч хураангуйлан
илэрхийлсэн сургамжийн шинжтэй байдаг. Зүйр цэцэн үг нь хүний аж төрөлд
нийгмийн чиг баримжаа мөрдлөг болгох зорилгоор ард олны ажил хөдөлмөрийн
түүхэн туршлагыг цөөн үгээр туйлын оновчтой, уран хурцаар илэрхийлсэн
тогтмол бүтэцтэй үг хэллэг юм. Зүйр цэцэн үгэнд аж төрлийн туршлагын
гарцаагүй үнэн зүйлийг задлан шинжилж, нэгтгэн дүгнээд тэр дүгнэлтээ маш
товч, хураангуй тогтмол үг бүтцээр илэрхийлсэн байдаг байна.
                                Зүйр цэцэн үгтэй адил боловч өөр улс түмэнд
                                байдаггүй аман зохиолын нэг хэлбэр нь ертөнцийн
                                гурав юм. Энэ нь орчлон ертөнцийн юмс үзэгдэл
                                дотроос ямар нэгэн шинж төлвөөрөө нийтлэг төстэй
                                гурван зүйлийг онцлон танин мэдэхүйн дүгнэлтийг
                                гурван мөрөөр илэрхийлсэн шүлэг юм. Энэ нь
                                түгээмэл тогтмол түгээмэл шинжийг орчлон
                                ертөнцийн олон юмс үзэгдлийн дотроос эрж хайж
                                олох гэсэн эрмэлзлийн илрэл бөгөөд энэ утгаараа гүн
Зураг 8.9. Хүүхэд, ботго, гөлөг
Тайлбар: Ертөнцийн гурван       ухааны эсвэл логик танин мэдэхүйн шинжтэй байдаг.
хөөрхний дүрслэл                    Манай оронд ихээхэн дэлгэрсэн ардын аман
Эх сурвалж:
http://www.khuukhed-khugjil.mn/
                                зохиолын нэг төрөл нь хошин шог яриа юм.
                                Монголчууд уулаас наргианч, шогч ард түмэн учраас
энэ төрөл үеийн үед хөгжсөөр ирсэн байдаг. Хувь хүний болон нийгмийн элдэв гэм
дутагдлыг маш оновчтойгоор шоглон шүүмжилсэн, эсвэл амьдралд тохиолдсон
хөгтэй явдлыг хошигнон өгүүлсэн агуулгатай, уран хошин төгсгөлтэй бага
хэмжээний аман өгүүллэг юм. Шог хошин ярианы үүрэг нь шоглон шүүмжлэхээс
гадна наргиа зугааны зориулалттай бөгөөд үлгэр, домог, туулийн зарим дүр,
тэрчлэн адгуусан амьтан, эд юмсын хүншүүлсэн дүр гарах нь элбэг.

                                       344
                            Монголын түүх, соёл, ёс заншил

                                8.2. АРДЫН ДУУ

     Аливаа улс орны үндэсний уламжлалт дууны урлаг нь үндэстний амьдралын
өвөрмөц төрх, зан үйл, хөгжил дэвшлийн нэгэн илэрхийлэл болдог. Монголчуудын
уламжлалт дууны урлагийн төрлүүдээс уртын дууг 2003 онд ЮНЕСКО-гоос
Монгол уртын дууг “Хүн төрөлхтний аман ба биет бус өвийн шилдэг дээж”-
ээр тунхаглаж, 2008 онд “Соёлын биет бус өвийн Хүн төрөлхтний төлөөллийн
жагсаалт”-д бүртгэсэн билээ. Соёлын биет бус өв нь аливаа үндэстэн, угсаатны
бүлэг, хамт олны оршин тогтнох, сэтгэх, бүтээж туурвих, амьдран хөгжих эх
ундарга, амьдралын өвөрмөц төрх, хөгжил дэвшлийнх нь нэгэн илэрхийлэл
болж, өргөн утгаараа тухайн улс үндэстний аюулгүй байдалд шууд нөлөөлж
байдаг учраас биет бус соёлын өвийг хадгалан хамгаалах, өвлөн уламжлуулах,
дэмжих талаар дэлхий нийтээр ихээхэн анхаарч байна.
     Монгол аман зохиолын уянгын төрлийн төлөөлөгч нь дуу юм. Дуу нь хүнд
тохиолдсон баяр хөөр, хайр сэтгэл, уйтгар гуниг, зовлон гаслан, айх ичих сэтгэл,
хөхөх, зоригжих зэрэг сэтгэлийн дэнслэлтэй холбогдох бодитой шалтгаанаар
зохиогдох бөгөөд үлгэр тууль шиг үлгэрлэх, зүйр цэцэн үг шиг сурган хүмүүжүүлэх
зэрэг зорилгогүй, харин сэтгэлийн цэнгэл, эрэлт хүсэлтийг хангах чиглэлтэй.
                                   Түүхэн хөгжилт: Уртын дууны үүсэл нь Хүннүгийн
                                   үеэс эхтэй хэмээн домоглодог бөгөөд юутай ч өнө
                                   эртний түүхтэй юм. Тус домогт өгүүлсэнээр
                                   “Хүннүгийн шаньюйн хоёр охины нэг нь чонотой
                                   гэрлээд үр хүүхэд төрүүлсэн. Тиймээс энэ улсын
                                   иргэд чоно улих лугаа урт аялгуут дууг дуулдаг
                                   болжээ” хэмээн дурьдаж Хүннүгийн үеийн дууны
                                   тухай Хятад сурвалжид тэмдэглэгдэн үлдсэн байдаг.
                                   Хүннүгийн үед дууны ая дангийн хувьд яг ямар
                                   аялгатай байсан нь өнөөг хүртэл мэдэгдээгүй байна.
                                   Хүннү нар НТӨ 121 онд Ганьсу муж дахь Цагаан
Зураг 8.10. Оройдоо хүүхэд         уул, Яньчжи нуруу хоёроо Баруун Хань улсад нэлээд
хөхүүлж буй чонын дүрсийг
                                   удаан хугацаагаар булаагдаад байх үедээ “Цилянь
нэлээд их уран сэтгэмж оруулан
цоолборлосон дүрслэлтэй хөшөө      уулаа алдаад зургаан хошуу мал маань өсөхөө
Тайлбар: Бугатын хөшөө             болилоо, Яньчжи уулаа алдаад авгай нар маань
(Архангай. Ихтамир)
Эх сурвалж: https://mongoltoli.mn/ энгэсэггүй боллоо” хэмээн дуу зохиосны үг нь
                                   тэмдэглэгдэн үлджээ. Хүннү нарын дуу болон цуур,
лимбэ, хуур, хэл хуур зэрэг хөгжим нь Хятад зэрэг бусад улс оронд нөлөөлсөн байх
бөгөөд Монгол нутагтаа уламжлагдан үлдэж, зохих дэвшил нөлөө үзүүлсэн байна.
     Сяньби, муюн, тоба нар шүлэг, дуу хөгжимд дуртай улс байжээ. Тэдний
дуулж байсан хоёр ч дууны үг бидний үед хүрч ирсэн байна. Тухайлбал,

                                        345
                          Монголын түүх, соёл, ёс заншил

                  Хаврын ногоо шиг тэнгэр хөхрөнө
                  Хаяа хярхаггүй тал цэлийнэ
                  Үлээх салхинаа өвс үелзэнэ
                  Үхэр хонио хариулнам гэх буюу “Ахын дуу”-нд
                  Ах минь явчихаад эргэж ирсэнгүй
                  Амь аминаасаа салж одох нь хялбар
                  Ахин бие биетэйгээ уулзах хэцүү
                  Адуу ноцолдоно, хүн ноцолдохгүй
                  Дайсагналцах нь хүмүүст ч бий
                  Дайсагналцах нь адуунд ч бий
                  Та Байлаль уул тийш явсан
                  Түмэн газар надаас холдсон
                  Уул Лүн нь өндөр
                  Уул Инь нь хүйтэн
                  Энд ах минь үзэгдэхгүй нь
                  Элэг зүрхийг минь шимшрүүлнэ зэргээр дуулж байжээ.
     XVII-XIX зууны монголчуудын урлагийн түүхэнд ардын дуу хөгжим чухал
байр эзлэдэг. Манжийн ноёрхлын сүүл хирээр монголоор аялан явж байсан Оросын
жуулчин эрдэмтэд, монголчуудын дуу хөгжмийг сонирхон судалж олон дуу тэмдэглэн
авч, уг эхийг орос орчуулгын хамтаар нийтлэх зэрэг ажлыг анх хийжээ. Тухайн үед
Монголчууд дууг “Шастир дуу” хэмээх шашны агуулгатай дуунууд, “Айдан дуу”
хэмээн нэрлэдэг баатар эрийн тухай утга уянгын туульсын дуунууд, “Шалиг дуу”
хэмээх хайр дурлал, найр хуримын дуунууд гэсэн гурван томоохон төрөл байжээ.
Дууг товшуур буюу морин хуурын хамтаар дуулна. Дууны аяыг тусгай тэмдгээр
тэмдэглэх арга байсныг “Гүр дууны бичиг” гэдэг нэгэн сонирхолтой эмхтгэл бичигт
үзүүлсэн байна. Ардын бүжиг наадам, жүжиг үзэгдэл болон аялгуут жүжгийн
үндэсний өвөрмөц шинж төлөв бүхий монгол ардын харилцаа дуу ч хөгжжээ. Зарим
ноёд язгууртны орд өргөөний дэргэд ардын авъяастнаас бүрэлдсэн хөгжимчин,
дуучин, бүжигчдийн хэсэг бүлэг ажиллаж байжээ.
     Монголчуудын урлаг соёлын
түүхэнд хүний оюун ухааныг
хөгжүүлэх чиглэлээр туурвигдан
гарч ирсэн бүтээл бол бодол
бясалгалын дуулал гүр дуу юм. Гүр
дууг хуучны Сайн ноён Хан аймаг
(одоогийн Баянхонгор аймгийн
Галуут сумын нутаг) Чин сүзэгт Зураг 8.11. Гүр дууны дурсгал
номун ханы хүрээ хийдэд зун цагт Тайлбар: Ноотны тэмдэглэл
буддын шашны номын найрт дуулж Эх сурвалж: http://gurduumn.blogspot.com/

                                      346
                            Монголын түүх, соёл, ёс заншил

байжээ. Гүр дууг зохион туурвигчид нь тухайн үеийн эрдэм боловсролтой
шашны зүтгэлтнүүд, лам хувраг, хувилгаад байсан ба ялангуяа Чин сүзэгт
номун хан Лувсанноровшарав (1701-1768) болон түүний удаа дараагийн
зургаан дүр хувилгаад юм. Одоогоор бидэнд гүр дууны бичгийн найман гар
бичмэл дэвтэр олдоод байна. Гүр дууны агуулгад орчлон ертөнцийн тухай
ойлголтыг маш өргөн утгаар авч тайлбарласан бөгөөд зөвхөн одоо буй хүний
амьд орчлон бус, хүний урд төрөл, хойд нас, ирээдүйд дахин төрөл авах буюу
хүний оюун санаа, сүнсний байх орчин гэхчлэн орчлон ертөнцийн үй түмэн
үзэгдэл юмсыг орон зай, цаг хугацаа “өнгөрсөн-одоо-ирээдүй” гэсэн харьцаанд
маш өргөн утгаар нь авч үзсэн байдаг. Гүр дууны шүлэг айзам, ая аялгуу бол
намуун дөлгөөн, уужуу тайван, уртлаг хэм хэмнэлтэй бөгөөд, юмсыг ухаарч,
бодож бясалгаж дуулах онцлогтой тул, шүлэг, айзам, хэм хэмнэл нь жирийн
монгол ардын урт дууны төв эрхэмсэг, эрэлхэг зоримог намба төрх, богино
дууны утга уянга, түргэн огцом хэм хэмнэл, хүрээ дууны донж маяг, аялгуунаас
эрс өөр бөгөөд түүний удаан тайван, намуун дөлгөөн, юмсыг ухааруулж,
бодуулах гэсэн бясалгалын урт татлага аялгуу нь хүний оюун ухааныг
хөгжүүлэх гэсэн хийсвэр сэтгэлгээний дүрслэмжээр дүүрэн юм.
                                                    XX зууны эхэн үеэс соёл
                                                    гэгээрлийн         байгууллагууд
                                                    байгуулагдаж, “Бүх Монголын
                                                    хувьсгалт залуучуудын жүжгийн
                                                    хүрээлэн”,    “Ардын      намын
                                                    цэнгэлдэх             хүрээлэн”,
                                                    “Сүхбаатарын      төв     клуб”,
                                                    “Амгаланбаатарын клуб”, анхны
                                                    номын сан зэрэг газрууд ухуулга
Зураг 8.12. Жанжин клуб                             сурталчилгааны ажлыг явуулж
Тайлбар: 1922 онд байгуулагдсан ууган клубуудын нэг
Эх сурвалж: http://news.zone.mn/                    эхлэснээр    анхны     хувьсгалт
                                                    дуунууд    зохиогдож,    аялгуут
жүжиг, шог гараа, жижиг үзэгдэл тоглон, тогтмол хэвлэлүүд буй болжээ. Соёл
гэгээрлийн ажлын гол агуулга нь олон түмний идэвхийг сэргээх, тэднийг
нийгмийн бүтээн байгуулалтанд татан оролцуулахад оршиж байсан юм.
     Уртын дуу: Монгол ардын дууг уртын дуу, богинын дуу хэмээн ангилдгаас
уртын дуу нь үндэсний сонгодог шинжийг илэрхийлэн харуулдаг онцгой содон
төрөл юм. Уртын дууны үүсэл нь хэд хэдэн шалтгаантай бөгөөд а/ хүмүүсийн
дуурайх үйл чадвар (байгалийн юмс үзэгдэл, амьтдын дуу чимээ), б/ ажил
хөдөлмөрийн явц (ажил хөдөлмөр, эсвэл тодорхой зан үйлийг дагалдах ая
дуудлагын хэмнэл), в/ сүсэг бишрэл (байгалийн ямар нэгэн далд эздийг аргадан
тайж тахих, түүнд нөлөөлөх гэсэн хүсэл, зан үйл) зэргийг дурьдаж болно.

                                        347
                             Монголын түүх, соёл, ёс заншил

     Монгол ардын дууны сонгодог хэлбэр, охь
дээж нь уртын дуу юм. Уртын дуу гэдэг нэрийн
тухайд зарим судлаачид урт ая эгшиглэнтэй
дуулдаг учраас уртын дуу гэж нэрлэсэн гэж
аялгууны талаас нь, нөгөө зарим нь монголчууд
уртын дууг эртнээс эдүгээ хүртэл зуун зууныг
дамнан, үеэс үед өвлөн дуулж ирсэн тул урт дуу
буюу “урт настай дуу” хэмээн нэрлэх болсон
гэж цаг хугацааны талаас нь, гурав дахь нь
уртын дуунд хүний амьдралын утга учир,
байгаль нийгмийн үзэгдлийн мөн чанар хийгээд
дээд тэнгэр, гараг эрхэс, уул ус, газар дэлхий,
                                                  Зураг 8.13. Уртын дуу дуулж байгаа нь
энэрэл хайр, элбэрэл журам гэх мэт мөнхийн Тайлбар: Тойм дүрслэл
сэдвийг ямагт тусган илэрхийлдэг тул үүрд Эх сурвалж: https://www.ncle.edu.mn/
мөнх буюу уртын урт гэсэн утга санаагаар уртын дуу хэмээн нэрлэсэн гэж
шүлгийнх нь агуулга талаас тус тус тайлбарлах нь буй. Монгол уртын дууны
хөгжим нь хөг аялгууны хувьд нэн өвөрмөц. Энэ нь маш өргөн цар хүрээтэй,
уужим тавиу аялгуутай, төв эрхэмсэг намба төрхтэй, уран гоё нугалаа, цохилго
чимэгтэй, аялгуу эгшиглэлийн хаялга цацлагатай, зохиомжийн чөлөөт хэлбэртэй,
доод өнгөнөөс дээд өнгөнд огцом дүүлэх, шуранхайлах зэрэг бусад улс
үндэстнүүдийн дуу аялгуунд байдаггүй нарийн бүтэц зохиомжтой учраас уртын
дуу, дуучнаас хоолойн их хүч чадал, дуулах ур маягийн дээд хэм хэмжээг шаарддаг.
Уртын дууны уужим тавиун аялгуу, хөг эгшгийн өргөн цараа, өвөрмөц намба
төрхийг монголын хязгааргүй цэлийх уудам тэнүүн тал нутаг, цэлмэг хөх тэнгэр,
нүүдэлч малчдын ажил амьдралын тайван чөлөөт хэмнэл, аж төрөх ёсны онцлогтой
холбон тайлбарлаж болох юм. Уртын дууг агуулгын талаас үзвэл эх нутаг, уул усны
үзэсгэлэн, эцэг эх, сайн ханийн элбэрэл хайр, хүлэг сайн морь зэргийг магтсан
эсвэл цаг улирлын солигдол, хүний амьдрал, хувь заяаны учрыг гүн сэтгэмжээр
өгүүлсэн байна. Уртын дуунд хамгийн гол нь аливаа зүйлийн тухай өнгөц бодол
үгүй, ямагт амьдралын утга учрыг өгүүлсэн гүн сэтгэмж илэрдэг байна.
     Давхардаагүй тоогоор монголчуудад 3050 уртын дуу байдгаас Монгол Улсад
1511 уртын дууны үндсэн эх байгаа бол 1520 орчим нь Өвөрмонгол, Буриад,
Халимагт байна. Харамсалтай нь эдгээр дууны 78 хувийг нь өдгөө бид мартаж,
дуулахаа больжээ. Монголын үндэсний радиогийн сан хөмрөгт 80 орчим уртын
дуу байдгаас 30 гаруйг нь л нийтээр дуулж байгаагаар жирийн иргэд уртын дуугаа
төсөөлж байгаа юм. Монгол уртын дууг зохиомж хэлбэр, бүтэц, зориулалтаар нь
айзам урт дуу, суман урт дуу (жирийн), бэсрэг урт дуу гэж ангилна. Эдгээрээс
айзам уртын дуу нь төрийн ёслол, баяр наадам, хурим найр зэрэг монголчуудын
аль эрхэм хүндэтгэлтэй ёс заншил, зан үйлтэй шууд холбоотой бөгөөд эдгээр

                                         348
                           Монголын түүх, соёл, ёс заншил

дуунд монгол уртын дууны бүтэц, зохиомжийн шилдэг шинжүүд тэгш цогцолсон
байдаг учраас онцгой эрхэмлэн үздэг юм.
                                         Айзам дууны нэг онцлог нь гуньж гутарсан
                                         санаа, алиа марзан, шалиг завхай дүрслэл,
                                         хошин аяс байдаггүй бөгөөд ямагт өөдрөг
                                         тэмүүлэлтэй гүн гүнзгий утга агуулгатай
                                         байдгаараа онцлог. Айзам уртын дуу нь
                                         уужим тавиун тэнэгэр аялгуутай, өргөн
                                         цар хүрээтэй, төв эрхэмсэг намба төрхтэй,
                                         уран гоё нугалаа, хугалаа, чимэглэл,
                                         цохилготой, дан болон давхар шуранхайтай,
                                         октав давсан хол үсрэлттэй, зохиомжийн
                                         чөлөөт хэлбэртэй байдаг. Айзам дууны
                                         тоонд “Эртний сайхан”, “Өвгөн шувуу
Зураг 8.14. Ноён хутагт Данзанравжаагийн хоёр”, “Асар өндөр” зэрэг дуунуудыг
хөрөг
Тайлбар: “Өвгөн шувуу хоёр”, “Урьхан     хамруулан үздэг. Жирийн уртын дуу нь цар
хонгор салхи” зэрэг уртын дууг зохиосон  хүрээ нэлээн өргөнтэй уран гоё нугалаа,
Эх сурвалж: http://www.budda.mn/
                                         цохилоготой боловч гол төлөв давхар биш
шуранхайтай, уужим тавиун аялгуу бүхий байх бөгөөд “Эрдэнэ засгийн унага”,
“Зээргэнэтийн шил”, “Эр бор харцага” зэрэг дуунуудыг эдүгээ түлхүү дуулж
байна. Бэсрэг уртын дууны дээд, доод өнгө өргөн биш цар хүрээтэй, шуранхайгүй,
хэм тодорхой, хэмнэл мэдэгдэм, уртын дууны хувьд аяны зохиомж багавтар
дуунууд бөгөөд “Шалзат баахан шарга”, “Хүрэн толгойн сүүдэр”, “Тоорой
банди” зэрэг дууг эдүгээ нийтээр мэддэг.
     Монголын Халхчуудын дунд уртын дууг дуулах арга барил, донж маяг шинж
төрхөөр нь төв ба зүүн, баруун аймгийн аялгуу, Боржигин аялгуу, Баянбараатын
аялгуу гэж ангилдаг. Халх уртын дууны эдгээр ангиллаас гадна Баяд, Дөрвөд,
Захчин, Урианхай, Өөлд, Торгууд, Дарьганга, Барга, Үзэмчин зэрэг монголын олон
ястан угсаатнууд дор бүрнээ өөр өөрийн өвөрмөц онцлог бүхий уртын дуутай.
Өнөө үед монгол ардын уртын дуу нь зөвхөн өөрийн орны төдийгүй, дэлхийн олон
нийтийн анхаарлыг хүчтэй татах боллоо. Уртын дуу нүүдэлчин монголчуудын
амьдралаас төрж, монгол хэлээр дуулагдан өнөөг хүрч уламжлахдаа, хүн
төрөлхтний бүтээлч суу билгийн гайхамшгийг илтгэн харуулж, хүн төрөлхтний
соёл баялаг олон талтайг батлан харуулах нэгэн жишээ болж буй болно.
     Богино дуу: Монгол ардын богино дуу нь аялгын хувьд ястан бүхэнд бага
зэрэг өөр боловч шүлэглэлийн хувьд бараг адил юм. Хэдэн зууны туршид ардын
аман зохиолын хэлбэрээр хөгжиж, богино хэмжээний аялгуутай дуулагдаж
ирсэн зохиогч нь үл мэдэгдэх дууг ардын богино дуу хэмээн нэрлэсээр иржээ.
Ардын богино дуу нь үндэстэн ястан, нутаг усныхаа онцлогийг тусгасанаараа үг,

                                       349
                          Монголын түүх, соёл, ёс заншил

аялгуу нь ялгаатай байдаг. Халх, буриад, үзэмчин, баяд, халимаг, хотгойд, баруун
монгол, дарьганга, цахар ардын дуунаас гадна хүрээ дуу гэж бий.
     Хүрээ дуу нь 1900-1930-аад оны үед түгээмэл дэлгэрсэн бөгөөд “Янжуур
тамхи”, “Ганган хул”, “Хэенхуар”, “Гантөмөр”, “Жийжүү хот”, “Хөх торгон цамц”
зэрэг олон дууг нэрлэж болно. Хүрээ дууг ихэвчлэн шанздаж дуулдаг байжээ. Говь
хээр, тал нутгийн дууны аялгуу уужим тавиу байхад баруун Монголын юм уу,
уулархаг нутагтай ард түмний дуу богинохон, түргэн айзамтай байх нь түгээмэл.
Зарим ардын богино дуунууд үг нь ижил боловч хэд хэдэн аялгуутай байх нь ч
бий. Жишээ нь Монгол ардын дуу “Дөрвөн уул”-ыг дөрвөн аялгуутай гэдгээс
ард түмний дунд хоёр ч аялгуу нь ихэд түгсэн билээ. Ардын богино дууг төрийн
ёслолын, эцэг эх, ачлал элбэрлийн, хайр сэтгэлийн, нутаг усны, хүлэг морины,
эр зоригийн, наадам зугааны, гуниг харууслын зэргээр агуулгаар нь ангилж үзэж
болдог. Тухайлбал “Зуун лангийн жороо луус” дууг Богд хаант Монгол улсын
үед төрийн дууллын хэмжээнд хэрэглэж байсан гэдэг. Ардын богино дууны үг
нь онч мэргэн, утга агуулга гүнзгий, яруу тод хэллэгтэй, ая үг, агуулгын донж
маяг яв цав таарсан байдаг. Ардын богино дууг олон зууны туршид ардын ухаан
бодол, авъяас билгээр тунгаагдсан “шижир алт” хэмээн тооцох нь бий бөгөөд
ардын урлагийн төрлүүдээс хамгийн түгээмэл нь гэж үзэж болно.
     Ардын богино дууг зориулалтаар нь а/ хөдөлмөрийн дуу, б/ зан үйлийн дуу,
в/ аж байдлын уянгат дуу (дотор нь амрагийн уянгат дуу, бүүвэйн дуу, учирлалт
уянгын дуу, ачлал элбэрлийн дуу, гунигт дуу, магтаал дуу, шог хошин дуу хэмээн
задлан үзэж болно), г/ түүхэн дуу зэргээр ангилан төрөлжүүлж үздэг.
     Хөдөлмөрийн дуунд мал аж ахуйтай уялдсан дуунууд элбэг бөгөөд хонь
тойглох, ямаа чээглэх зэрэг малчин хүмүүсийн өдөр тутмын ажил хөдөлмөрөөс
үүдэн гарсан байдаг. Мал төллөх үед хонь хургаа голж хөхүүлэхгүй байх
тохиолдол олонтаа гардаг. Тухайлбал, зарим нь хөдөө хээр төллөөд төлөө таньж
байсан ч малчид төлийг нь уутлан малын хашаанд авчрах зэргээр хонь хургалсны
дараа хургыг эхээр нь долоолгоогүй буюу хурганы биед өөр ямар нэгэн онцгой
үнэр шингэсэн зэргээс болж хонь хургаа голдог. Заримдаа нас гүйцээгүй төллөсөн
хонь голомхой байдаг билээ. Төлөө голох байдал гармагц гологдсон хургыг эхтэй
нь хамт хашаанд хашиж орхих, эхийнх нь сүүг гологдсон хурганы бие дээр цацаж
үнэртүүлэх, гологдсон хурганы сүүлэнд хужир шүү түрхэж эхээр нь долоолгох,
эхийг нь хүзүүдэж байгаад хургыг нь хөхүүлэх зэрэг аргуудыг хэрэглэхийн хамт
уян зөөлөн аялгуугаар “Тойгийн дуу”-г дуулдаг.
     		         Хундан цагаан хонь минь
     		         Хургаа юунд голоо вэ?
     		         Сүүний чинь үнэр
     		         Сүүлэнд нь байна шүү дээ
     		         Тойг! Тойг! Тойг!

                                      350
                            Монголын түүх, соёл, ёс заншил

    Хаврын цаг боллоо доо
    Хажуугийн цас ханзарна даа
    Хавсарга салхи гарна даа
    Хажууд чинь юу хэвтэх вэ дээ!
    Тойг! Тойг! Тойг! гэх зэргээр аялгуулан
дуулна.
    Гологдсон хургыг ингэж эхэд нь
авуулахаар барахгүй эх нь үхсэн өнчин хургыг
бас хайдаг хонь, сүү сайтай хонинд эдгээр
аргаар даллан хөхүүлж авуулдаг. Ялангуяа Зураг 8.15. Хонь тойглож буй зураглал
                                              Тайлбар: Хөдөлмөрийн дууны нэгэн төрөл
үхсэн хурганы арьс нөмрүүлж байгаад хурга Эх сурвалж: https://www.ncle.edu.mn/
нь үхсэн эхэд үнэртүүлэн хөхүүлбэл их
амархан эндүүрэн авч хөхүүлдэг. Хонь тойглох бол монголчуудын өнө удаан жил
хуримтлуулсан бусад үндэстэн угсаатнаас ялгагдах мал маллах соёлын зан үйл,
түүнээс урган гарсан хөдөлмөрийн дууны онцлогийг ил тод харуулж байдаг билээ.
    Зан үйлийн дуунд “Цацал”, “Арван хоёр жил” зэрэг Монголчуудын
тэмдэглэл ёслолтой холбоотой дуунууд багтдаг. Тухайлбал цаг тооллын
уламжлалт тогтолцоо болох арван хоёр жилийг дэс дараалан магтан дуулж өсвөр
багачуудад дуугаар дамжуулан түүнийг цээжлүүлэн тогтоох, тэдгээрийн гол гол
онцлог шинжүүдийг таниулах, цаг тооллыг ухамсарлуулах зэрэг олон талын
хүмүүжлийн нөлөөтэй байдаг.
    		         Эрдэнийн зүйлээр бөөлжөөд байдаг
    		         Эрүү цагаан хулгана нэгэн жил
    		         Эвэр сүүл нь тэнцүүхэн байдаг
    		         Эзэндээ ээлтэй үхэр хоёр жил
    		         Арын модонд алаглаад байдаг
    		         Алаг эрээн бар гурван жил зэргээр үг, ая нь цээжлэн тогтооход
хялбар байдаг онцлогтой.
    Аж байдлын уянгат дуу нь эзлэх байр суурийн хувьд хамгийн өргөн бөгөөд
хүний амьдралын бүхий л талыг хөндсөн утга агуулгатай байдгаас бүүвэйн дууг
онцлон үзэж болно. Өнө эртнээс өдийг хүртэл уламжлагдан ирсэн энэхүү өвөрмөц
дуу нэн эртний улбаатай бөгөөд овог, аймаг үүссэн тэр үетэй холбогддог хэмээн
үзэх нь түгээмэл. Бүүвэйн дууг яг төдийд үүссэн гэж нотлохуйц мэдээ баримт
хомс боловч аман зохиолын хүрээнд домоглон хэлэлцэх нь олонтоо байдаг.
Бүүвэйн дуу нь Монголчууд анх үр хүүхдээ гадны муу нөлөөнөөс хамгаалж “бүү
ай” гэж уянгалуулан дуулдаг байсан нь яваандаа бүүвэй болжээ. Бүүвэйн дуу
нь энхрий ялдам үг, уянгат хөг аялгууны хослолоор хүүхдийг хүмүүжүүлэхэд
чухал нөлөө бүхий төрөл юм. Гоо зүйн зориулалт давамгайлдаг боловч оюун
ухаан, ёс суртахууны хүмүүжилд ихээхэн нөлөөтэй. Хүүхэд орчлонгийн амт

                                        351
                          Монголын түүх, соёл, ёс заншил

шимтийг эхийн сүүгээр эхлэн амталдаг шиг эх хэлнийхээ яруу тансагийг дууны
уянгат аялгуутай хосолсон бүүвэйн дуугаар мэдэрдэг. Бүүвэйн дууг эх үрсийн
энэрэхүйн нинжин сэтгэлийн илэрхийлэл хэмээн үзэх нь ч бий. Тиймээс бүүвэйн
дуу сонсоогүй, эхийн ангир уураг амсаагүй хүн хатуу сэтгэлтэй байдаг гэх
уламжлалт ойлголт ч байдаг. Бүүвэйн дууг дотор нь а/ баруун монгол бүүвэй, б/
боржигон бүүвэй, в/ буриад бүүвэй, г/ зэндэн туулайн бүүвэй, д/ тайгын бүүвэй,
е/ харалдай тайжийн бүүвэй, ё/ элдээ, дэлдээгийн бүүвэй гэх зэргээр тус бүрийн
онцлогоор нь ялган төрөлжүүлэх боломжтой байдаг.
     Түүхэн дуу гэдэг нь Монголчуудын туулж өнгөрүүлсэн түүхийн явцад
шалгаран гарсан баатар эрс, ухаант сэцэн эмэгтэйчүүд зэрэгт зориулан гаргасан
дуунууд байх бөгөөд агуулга нь бодит үйл явдлыг илэрхийлсэн, тухайн хүний
түүхэн тэмцэл, үйл явдлын үнэ цэнийг илтгэн харуулж, уламжлан өвлөхөд
чиглэгдсэн байдаг төдийгүй домогтой нягт уялдаатай байдгаараа онцлогтой.
Тухайлбал, Завхан аймгийн Тэлмэн сумын нутагт буй нэгэн үзэсгэлэн төгөлдөр
нуурыг Бүст нуур гэдэг байна. Энэ нуурын дунд Авгаш хэмээх арал бий. Хотгойдын
Шадар ван Чингүнжав Манжийн цэрэгтэй байлдаж явахдаа Бүст нуурын оломыг
мэддэг учир нуурыг гатлаж нуурын гол дахь ууланд очиж цэргүүдтэйгээ байрлаж
байсан ба нуурын нэр, нуурын дундахь Алтан тэвш уулын нэрийг ч шадар ван
хайрласан гэх домог бий. Урьд шадар ван Чингүнжав Ховдын Цагаан түнгээс гарч
Орос улсыг зорин Манжийн цэргээс зугтаж явахдаа энд хоног тааруулсан гэдэг.
Тэгээд өглөө босоход нь анчин гөрөөчнөөс айж үргэсэн ан амьтан нуурын мөсөн
дээгүүр сүрэглэн нуурын дундах уул руу айсуй харагджээ. Шадар ван өөрөө ч
зугтан явсан тул айсан үргэсэн бүхнийг орогнуулан авардаг ачтай, тустай нуур
юмаа хөөрхий хэмээн бишрээд өөдөө харсан сав гэж алтан тэвшээ дунд ууланд
нь булж, товчлуур мөнгөн бүсээ нуурын мөсийг цоолж хийсэн гэдэг. Тэр цагаас
л уг нуурыг Бүст нуур, дундах уулыг нь Алтан тэвш хэмээн нэрлэх болжээ. Мөн
тэр үеэс нэгэн сайхан дуу гарч түмэнд түгсэн нь
     			               Хоноглосонхон газар нь
     			               Ховдын Цагаан түнгээ...
     			               Бүгсэнхэн газар нь
     			               Бүстийн дунд уул...
     			               Хүчлэнхэн зорьсон газар нь
     			               Хүрмэн тагнын цаахна
     			               Хүрээлэн мордсон цэрэг нь
     			               Хоёр живаа цэрэг гэсэн үгтэй зохиогдсон гэдэг.
     Ийнхүү Монгол ардын дуу нь энгийн өдөр тутмын хэрэглээний шинжтэйгээс
эхлээд баяр ёслол, төр ёсны хүндэтгэлийн үйлсэд ч хэрэглэдэг өргөн дэлгэр
агуулгатай, богино хялбар ая аялгаас эхлээд сонгодог хэлбэрийн урт айзам дууг
ч хамардаг байна.

                                      352
                           Монголын түүх, соёл, ёс заншил

                                 8.3. ХӨГЖИМ

     Монголчуудын уламжлалт хөгжмийн зэмсгийг дотор нь чавхдаст (чавхдаст
чимхүүр буюу ятга, шударга, чавхдаст нумт буюу морин хуур, хуучир, чавхдаст
цохилуур буюу ёочин), үлээвэр (лимбэ, цуур, аман хуур, бүрээ), цохилуур
(харанга, хэнгэрэг, цан, бөмбөр, хонх, дамар) хөгжим гэж ангилдаг.
     Морин хуур: Монголчуудын уламжлалт чавхдаст нумт хөгжмийн зэмсгийн
нэгэн гол төрөл бөгөөд Монголчууд морин хуурыг бүтээж, түүний тоглох арга
барилыг үндэсний уламжлалт урлагийн сонгодог төрөл болтол хөгжүүлж чадсан
нь хүн төрөлхтний соёлын өв санд монгол угсаатны оруулсан хувь нэмэр мөн
гэдгийг үнэлж 2003 онд ЮНЕСКО Монголын уламжлалт морин хуурын урлагийг
“Хүн төрөлхтний аман болон утга соёлын шилдэг дээж”-ээр тунхаглаж, 2008 онд
хүн төрөлхтний Соёлын биет бус өвийн төлөөллийн жагсаалтад бүртгэсэн билээ.
     Морин хуурын гарал үүслийн талаар Хөхөө Намжилын, Аргасун хуурчийн,
Жонон харын зэрэг олон домог байдаг боловч бүр Хүннүгийн үеийн Бийбаа хэмээх
хөгжмөөс гаралтай шанаган хуураас үүдэлтэй юм. Бийбаа нь Хүннүгийн үед
тархмал байсан бөгөөд хятадууд Хан улсын үед зээлдэн авсан эртний хөгжмийн
зэмсэг гэж үздэг. Бийбаагаар морин дээр хөгжимдөх боломжтой байсан бөгөөд
нэрний утгын хувьд гарыг гадагш даялахыг – би, дотогш татахыг - ба гэсэн
нэрийдлээс үүдэлтэй ажээ. Уг хөгжмийн зэмсгийн хувьслын явцад Монгол түмний
дунд шудрага болон шанаган хуур гэсэн хоёр хөгжмийн зэмсэг бүрэлдэн бий
болсон юм. Шанаган хуур нь хун, гарди, матар, луу, арслан толгойтой, шанагархуу
хэлбэрийн модон цартай, хоёр чавхдастай, товшуур хөгжим байжээ. Саяхан
                                      болтол шанаган хуурын толгойг тэнгэр өөд
                                      цоройсон хунгийн хүзүү толгой болгон царыг нь
                                      жигүүр болгон сийлсэн хун товшуур, хун хуур
                                      зэргийг баруун болон төв Монголд хэрэглэгдэж
                                      байсан түүхийн баримтууд олдсон байна.
                                          Анх хэлгүй буюу нутгүй товшуур хөгжмийн
                                      хэлбэртэй байсан шанаган хуураас нумаар
                                      хөрөөдөн аялгуулуулдаг хэл бүхий икэл хөгжим
                                      бий болсноос сүүлд морин толгой дүрслэн
                                      урлаж морин хуур хөгжим үүссэн бөгөөд
                                      дөрвөлжин модон царанд ямааны, эсвэл ботгоны
                                      арьс татаж адууны сүүлээр хялгас буюу чавхдас
Зураг 8.16. Икэл хөгжим тоглож
                                      хийн нумаар хөрөөдөн тоглодог болжээ. Морин
буй зураг                             хуурын онцлог бол хялгасыг хялгасаар хөрөөдөж
Тайлбар: Туульч Сарисын               ая эгшиг гаргадгаараа онцлог бөгөөд үүгээрээ
(ХХ зууны эхэн үе)
Эх сурвалж: http://bugsabai.ucoz.com/ амьтай хөгжим хэмээн онцгойлон тэмдэглэдэг

                                       353
                          Монголын түүх, соёл, ёс заншил

байна. Морин хуурын үүсэл болсон шанаган хэлбэртэй хуур одоо ч баруун
Монголд байсаар байна.
    XVI зуунаас морин хуур нь луу толгойтой
байх нь элбэгшсэн бөгөөд үүнийг Манж Чин
улсын дарангуйлалтай холбон тайлбарлах
хувилбар бий. Тухайн үед морин хуур нь зөвхөн
ард түмний хүрээнд бус ордны хөгжим болсон
байж болох талтай байдаг. Луун хуурын бодит
дурсгал нь Шиваа ширээт гэгээнтний өргөөнд
залагдан эгшиглэж байгаад эдүгээ Архангай
аймгийн музейд хадгалагдан үлджээ. “Хөгийн
ногоон” гэж алдаршсан тус луун хуур нь
Монголын соёлын үнэт өвд бүртгэгдсэн эртний
хөгжмийн зэмсгийн нэг билээ.
    Морин хуур нь үүссэн цагаасаа эхлэн
Монголчуудын найр наадам, зан үйл, дуу, бүжиг
наадамд голлох хөгжмийн зэмсэг байсаар өнөөг
хүрсэн боловч ХХ зууны дунд үеийг хүртэл
театрын мэргэжлийн зэмсэг болон хувирч
амжаагүй байсан юм. Тиймээс урлагийн тайзан
дээр тоглоход хөг нь амархан буух, цаг агаарын Зураг 8.17. Луун толгойтой хуурын
нөхцөл байдлаас шалтгаалж ширэн цар нь дурсгал
                                                Тайлбар: Архангай аймгийн музей
өөрчлөгдөх тул хөг аялгуу өөрчлөгдөх, хоёр Эх сурвалж: http://www.zamch.mn/
хажуудаа дуу дуурьсуулах нүх бүхий байсан нь
олон хүний өмнө буюу том тайзнаас сулхан сонсогдох зэрэг дутагдалтай байлаа.
Энэ байдлыг тухайн түүхэн нөхцөлдөө нийцүүлэн шинэчлэж морин хуурыг
орчин үеийн тайзны урлагийн хөгжим болоход гол үүрэг гүйцэтгэсэн хүн бол
нэрт хөгжимчин Г.Жамъян билээ.
    Морин хуур бол монгол угсаатны соёл, зан заншлын уламжлалыг цогц
байдлаар агуулж буй хөгжмийн зэмсэг бөгөөд баяр наадам, хурим найр, ёслол
хүндэтгэл, мал аж ахуйн холбогдолтой олон зан үйлд морин хуур хөгжмөөр
ая эгшиг өргөдөг уламжлалтай. Тэгээд ч айл болгон морин хууртай байхыг
чухалчилж, гэрийнхээ хойморт хамгийн хүндтэй байранд залдаг заншилтай байв.
Морин хуураар хөгжмийн ямар ч бүтээлийг тоглох боломжтой боловч Монголын
олон ястны дунд хуурдахад тусгайлан зориулсан “татлага“ гэдэг зохиогч нь
тодорхойгүй аязууд уламжлагдсан билээ.
    Цуур: Тус хөгжмийн зэмсэг нь лимбэтэй төстэй боловч гурван нүхтэй,
уртааш нь барьж нэг үзүүрээс нь үлээн дуурсгах замаар эгшиглүүлдэг модон
үлээвэр хөгжим юм. Энэхүү хөгжмийн зэмсэг нь Хүннү гүрний үеэс үүсэлтэй

                                      354
                          Монголын түүх, соёл, ёс заншил

хэмээн үздэг бөгөөд Монголчуудын хосгүй үнэт өвийн зэрэглэлд багтдаг. 1950-
иад оны дунд үеийг хүртэл Монголчуудын
дунд өргөн дэлгэр тархсан байсан тус
хөгжмийн зэмсгийг соёлын довтолгооны
нөлөөгөөр хуучирсан бүдүүлэг хэмээн үзэх
болсон тул хадгалан хөгжимдөж байсан
айлууд нуух, хаях зэргээр хандсанаас 1980-
аад оны дунд үе гэхэд цуурчдын улбаа бараг
бүрмөсөн тасрахад хүрээд байсан юм.
Тухайн үед хамгийн сүүлд уламжлалт арга
барилаар цуурдах өвийг тээсэн П.Наранцогт
тэргүүтэй цөөн хүний хүчээр эдүгээ Монгол
                                             Зураг 8.18. Урианхайн алдарт цуурч
угсаатны дунд сэргэн дэлгэрч буй билээ.      П.Наранцогт
    Уламжлалт аргаар бол гол төлөв хар Тайлбар: Монгол цуурын урлагийг
модыг хоёр талаас нь гуурслан ухаад гуурсан уламжлан өвлүүлэгч
                                             Эх сурвалж: http://eagle.mn/
талыг хооронд нь нийлүүлж шөрмөс, эсвэл
утсаар ороож гадуур нь хонины улаан хоолой юм уу, өлөн гэдэс углаж хатааж
хийдэг байна. Түүндээ хоёр гарын барилтанд тааруулан гурван нүхийг халуун
нарийн төмрөөр цоргин цоолж нүхлэнэ. Цуурыг үүнээс гадна гишүүний иш,
цооргоно, балчиргана зэрэг модлог үет ургамлын гуурс ишийг уртын хэмжээг
тааруулан тасдаж аваад цоргиж нүхлэх замаар хийдэг. Энэ бол цуурын энгийн
төсөр бөгөөд эртний хийц юм. Эдүгээ цуурыг урлахад орчин үеийн хөгжмийн
болон модон эдлэл хийх арга технологи, багаж хэрэгслийг ашиглан хөрөөдөж,
харуулдах, сийлэн ухварлах, завсар зай гаргахгүйн тулд зориулалтын цавуугаар
жигд нааж, гадна өнгийг зохимжтой сайхан болгох үүднээс зүлгүүрдэн өнгөлж
лак зэрэг өнгөлгөөний бодисыг ашиглах зэргээр нарийн чимхлүүр арга технологи
хэрэглэх болсон нь цуур урлалын хөгжлийн үр дүн юм.
    Урианхайчуудын уламжлалд цуур хөгжмөө мориныхоо сүүлэнд уяж авч
явдаг байсан гэдэг. Цуурын хийц нь эгэл энгүүн мэт боловч нүүдэлчин малчин,
анчин Монголчуудын олон зууны туршид ухамсар зорилгоор үүсгэн бүтээж,
хөгжүүлж ирсэн өвөрмөц бүтээл юм. Монгол цуурын гайхамшиг нь хөгжмийн
зэмсэг болон хүний хоолойн зэрэгцсэн үйл ажиллагаагаар хоёр эгшиг зэрэг
үүсгэж байгаад оршино. Цуур хөгжим нь хэдийгээр гуравхан нүхтэй боловч
байгаль дэлхий, уул усны чимээ хөг аялгуу, түүний гоо үзэсгэлэн, сүр
жавхлан, ан амьтны дүр байдлын эгшгийг орчин цагийн боловсон зэмсгээс
дутуугүй илэрхийлдэг. Цуурдахдаа цуурын нэг үзүүрийг (амгай) шүдэндээ
тулган үлээж исгэрэх мэт яруу тунгалаг аялгуу, авиаг эгшиглүүлэхийн сацуу
хоолойн шахалтаар хөөмэйлэх мэт дэвсгэрлэсэн суурь өнгийг давхар гарган
хөгжимддөгөөрөө модон үлээвэр хөгжмийн аль ч зэмсгээс зарчмын ялгаатай.

                                      355
                         Монголын түүх, соёл, ёс заншил

Иймээс цуур хөгжим нь бусдаас ялгарах өвөрмөц содон эгшиглэгээтэй байдаг.
    Цуурын уламжлалт урын санд “Эйвийн голын урсгал“, “Алтайн магтаал”,
“Савдгийн дуудлага”, “Хар хурын наадгай”, “Цацал” тэргүүтэй цуурын 30 гаруй
татлагууд (уламжлалт аяз) багтдаг. Цуур хөгжмийн уламжлалт урлаг нь Монгол
улсын соёлын биет бус өвийн ховор хосгүй өвийн зэргэлэлд багтдаг бөгөөд
2009 онд ЮНЕСКО-гоос Яаралтай хамгаалах шаардлагатай соёлын биет өвийн
дэлхийн жагсаалтад бүртгэн тунхаглагласан болно.
    Ятга: Тус хөгжмийн зэмсэг нь
түүхэн он цагийн хувьд VI зууны үе
гэхэд    нүүдэлчдийн     амьдралын
онцлогт нийцсэн хэлбэрээр хөгжиж
байжээ. Жаргалант Хайрханы хадны
оршуулганаас олдсон босоо ятга
хөгжим нь түүний бодит баримт мөн.
Уг хөгжмийн зэмсгийн их биеийг хус
модоор элдэв залгаа, наалт үгүй Зураг 8.19. Түрэгийн үед хамаарах ятга хөгжим
урлаж, харин царны таг бас тээгийг Тайлбар: Нүхэн хадны оршуулгаас илэрсэн
                                      (Ховд. Манхан)
уд модоор хийсэн байна. Эх биеэс Эх сурвалж: https://mongoltoli.mn/
хүзүүг бага зэрэг доош налуулан
зорж аажмаар өгсүүлээд үзүүрт нь морины толгойг сийлжээ. Морины хоншоор
шөмбөгөр, бага зэрэг хөхөлтэй ба дагзан дээр дөрвөлжин хэлбэрийн нүх гаргасан
нь чавхдасыг тогтоох зориулалт бүхий босоо гарыг суулгах үүрэгтэй юм. Хүзүүг
ерөнхийд нь босоо дөрвөлжин хэлбэртэй хийсэн ба дээд талыг хоёр талаас нь
налуулан ташуулдан засжээ. Толгойн зүүн талд чихийг хулмайлган хийсэн бол
хоншоорын хоёр талд завжийг хонхойлгон дүрсэлсэн байна. Шанааг товойлгон,
эрүүний доод талыг ховил татаж хонхойлоод доод уруулыг үл ялиг доош унжсан
байдлаар дүрсэлж хамрын нүхийг цэглэн гаргажээ. Их биеийн урт 72 см, өргөн
10,1 см бөгөөд их биеийн дээд талыг маш чадварлагаар зууван дугуй хэлбэртэй
хөндийлөн ухаж завь мэт юм уу богино сүүлтэй хун шувууны бие лугаа адил
хэлбэр гаргасан.
    Ятганы царны ар талд буга, янгир, нохой болон нум татаж байгаа анчны
дүрсийг сийлжээ. Мөн “Аялгууч хүү Чүрэ” хэмээх нэрийг руни үсгээр бичсэн
байна. Монголын археологич, түрэг судлаач, хөгжим судлаачдын хамтын
хүчээр хийсэн судалгааны үр дүнд уг хөгжмийн зэмсгийн төрөл зүйл, уг нэр,
эзэмшигчийнх нь нэр алдар, унаган дуугаралт хөг аялгууг сэргээж чаджээ.
эдүгээ Алтай ятга нэрээр нэрийдэн язгуур урлагийн хамтлаг, хөгжимчид уран
яруу тоглож байна.
    Түүхийн хувьд босоо ятга хөгжим бүр НТӨ 3000 жилийн үед Ойрхи
Дорнодод үүсэж хөгжих явцдаа олон төрөл болон салбарласан байна. Анхны

                                     356
                          Монголын түүх, соёл, ёс заншил

босоо ятга бол нуман ятга байсан бөгөөд анчдын нумнаас үүсэлтэй. Харин
НТӨ 2000 оны орчимд өнцөгт ятга анх үүсчээ. Гар дээрээс тоглодог олонхи
босоо ятга цар болон хүзүүг бэхлэн холбосон тулгууртай байдаг ба орчин үеийн
концертын ятга бол ийм хүрээтэй буюу тулгуурт ятганаас гаралтай юм. Хубилай
хааны үед хөгжмийн хороо байгуулж, төрийн их ятга, аху их ятга, босоо ятга,
ятгалаг, хэвтээ ятга, өнцөгт ятга, нуман ятга зэрэг ятгын төрлүүдийг найрал
хөгжимд нэр заан оруулсан түүхтэй. XYIII зууны үед одоогийн Баянхонгор
аймгийн Номун хан хийдэд буддын шашны хурал номын үед ятга хөгжмийг
хэрэглэж байсан баримт бий. Монгол хийцийн ятга нь хэвшил болсон тогтонги
загваргүй, хувь хүний уран сэтгэлгээгээр баяжсан, хээ угалз төгөлдөр галбир
төрхтэй, өнгө будаг тод Монголчуудын уламжлалт бэлгэ тэмдгийг шингээсэн
гоё сайхан чимэглэлтэй байдаг.
                                          Лимбэ: Нүүдэлч Монголчуудын өвөг
                                          хөгжмийн зэмсгийн нэг нь лимбэ
                                          бөгөөд нэрийн хувьд Монголоор
                                          хөндлөн бишгүүр гэдэг боловч босоо
                                          бишгүүр, бадралт баг бишгүүр,
                                          багцалсан бишгүүр, хөөрөх бишгүүр
                                          зэрэг   бишгүүрийн      нэр    орсон
Зураг 8.20. Лимбэний зураг                хөгжмийн зэмсгүүд олон учир салгаж
Тайлбар: Хулсан лимбэ                     ойлгохын тулд Төвөд лимбэ (глинг-бү
Эх сурвалж: https://mn.delachieve.com/
                                          буюу лимбү) гэсэн дуудлагаар нь
нэршүүлж заншсан байна. Хүннү нарын үеэс лимбийг ашиглаж байсан байж
магадгүй гэдэг бөгөөд Юань улсын үе гэхэд хөгжимчдийн бүрэлдэхүүнд багтаж
байжээ.
     Монголчууд лимбийг олон зууны турш өвлөн хөгжүүлэхдээ битүү амьсгаагаар
хөгжимдөх өвөрмөц, давтагдашгүй арга барилыг бий болгосон нь Монголчуудын
уламжлалт сэтгэлгээ, байгаль газар зүйн онцлог зэрэгтэй холбоотой. Лимбэ бол
монгол уртын дуутай ая хавсардаг хөгжмийн гол зэмсгийн нэг. Морин хуур, лимбэ
хоёр уртын дууны уужим тэнүүн айзам, уран тансаг хээ угалзыг төгс илэрхийлж
чаддаг, уртын дуучинд бат түшиг болж өгдгөөрөө онцлог юм. Монголчууд
уртын дууг лимбээр хөгжимдөхдөө битүү амьсгааг хэрэглэж иржээ. Ялангуяа
уртын дууг эхнээс нь дуусах хүртэл огт таслахгүйгээр уран гоё аялгуутай уртаар
эгшиглүүлэхэд нэн тохиромжтой арга барил юм. Уртын дууны нэг түрлэг бадаг
нь ойролцоогоор 4-5 минут үргэлжилдэг. Нэг уртын дуу 3-5 болон түүнээс ч олон
түрлэгтэй байдаг бөгөөд энэ нь лимбээр нэг удаа хөгжимдөхөд дор хаяж 12-25
минут тасралтгүй үргэлжлүүлэн тоглоно гэсэн үг юм.
     Битүү амьсгаа гэдэг нь амьсгалын нууц эргэлт бөгөөд амны хөндий
дэх хийгээр лимбийг үлээн эгшиглүүлэх явцдаа хамраар зөрүүлэн амьсгаа

                                      357
                          Монголын түүх, соёл, ёс заншил

авч түүнийгээ эргүүлэн гаргах замаар лимбэний эгшиглэгээг тасралтгүй
үргэлжлүүлэх онцгой арга чадвар юм. Амьсгаа авах, гаргах дараалсан үйлдэлд
зохицсон амьсгалын эрхтэн системийн хэвийн горимыг зориудаар өөрчилж,
амьсгаа авах, гаргах хоёр үйлдлийг зэрэгцүүлэн хийж, хийн урсгалын
тасралтгүй үргэлжлэх битүү хэлхээ үүсгэж байгаад битүү амьсгааны урлагийн
онцлог оршино. Битүү амьсгаа нь модон үлээвэр хөгжмөөр хөгжимдөх арга
барил дахь ховор хосгүй үзэгдэл тул лимбэдэх ховор хосгүй эл арга барилыг
2011 онд ЮНЕСКО-гоос “Яаралтай хамгаалах шаардлагатай соёлт биет бус
өвийн дэлхийн жагсаалт”-д бүртгэсэн байна.
    Ёочин: Монгол ардын үндэсний хөгжмийн цохилуурт чавхдаст нэг төрөл
зүйл нь янчир хэмээх хөгжим бөгөөд Хятад гаралтай ёочин гэсэн нэрээр нь эдүгээ
түгээмэл нэрлэх болжээ. Янчирыг Уйгараар дамжиж дундад Азиас Монголд
нэвтэрсэн гэж үздэг. Янчирын бүх эд эсийг зангидаж байдаг хөндий цар бүхий
зууван трапец хэлбэрийн их бие байх ба энэ хөндий цар нь цохилтоос үүссэн
дуу авиаг дуурсуулан цуурайтуулах үүсвэр болно. Царны баруун зүүн гар талд
тус бүр 56 шон байх бөгөөд, нийт 112 шон байрлаж, янчирын утсуудыг хөвчлөн
татах багана болдог.
    Хэл хуур: Хятад сурвалжид хүннү нар
уртын дуу дуулж, бүжиг бүжин, хөгжим
тоглодог байсан талаар хэд хэдэн мэдээ
тэмдэглэгдэж үлдсэн байдаг. Мөн тэдэнд
                                             Зураг 8.21. Хүннүгийн хэл хуур
цохивор хөгжмийн зэмсэг болох хүүрэг Тайлбар: Монгол нутгаас олдсон хамгийн
(хэнгэрэг), кунхоу хэмээн нэрлэсэн эртний хөгжим (Төв. Алтанбулаг)
чавхдаст хөгжим, товшуур бийваа, цуур, Эх сурвалж: https://mongoltoli.mn/
лимбэ байсан талаар ч дурдсан нь бий. Харин одоогоор Хүннүгийн хөгжмийн
зэмсэг дотроос ясаар хийсэн “хэл хуур” хэмээх олдвор л биетээр илэрч олдсон
байна. Тодруулбал, 1989 онд Төв аймгийн Алтанбулаг сумын нутагт орших
Морин толгойн дурсгалт газрын хүннү булшнаас хэл хуур олджээ. Энэхүү хэл
хуур 12.5 см урт, 1.4 см өргөн, 2 мм зузаан ясаар хийсэн эд бөгөөд хуурын хэлний
угт жижиг нүхтэй агаад түүний эсрэг талыг 2 хажуугаас хотойлгон зорж барихад
эвтэй болгож зассан байна. Үүнтэй ижил хэл хуур Тувагийн нутагт малтсан
Хүннүгийн үеийн булшнаас олдсон нь өдгөө ОХУ-ын Эрмитаж музейд
хадгалагдаж байгаа ажээ. Хүннүгийн хэл хууртай төстэй хэлбэрийн хөгжмийн
зэмсгийг Монголчууд хулс, төмөр зэрэг материалаар хийж тоглодог байжээ. Ер
нь хэл хууртай төстэй хөгжмийн зэмсэг дэлхийн олон оронд тархсан байдаг.
    Хөөмэй: Хөөмэй нь хүний амьсгалаар авсан уушгин дахь хийг ам, нармай,
мөгөөрсөн хоолой, төвөнх, цээжний хөндийгөөр хөөрөгдөн цохилт, тэсрэлт,
доргилт үүсгэн цуурайлуулан хөөж хөг, ая, эгшиг үүсгэн хөгжимдөх урлаг юм.
Өөрөөр хэлбэл хүний амьсгалын болон өгүүлэхүйн эрхтнийг хөгжмийн зэмсэг

                                      358
                          Монголын түүх, соёл, ёс заншил

болгосон Хүн-хөгжим юм. Монголчууд хөөмэйн урлагаар хүний өгүүлэхүйн
эрхтний оролцоог дээд хэмжээнд хүртэл ашиглан, урлагийн “зэмсгийн“ төгс
чанарт хүргэн хөгжүүлж чадсан юм. Хөөмэй гэдэг нэрийг судлаачид болон
янзаар тайлбарладаг. Зарим судлаачид “авиа дуурайх урлаг” хэмээн нэрлэдэг.
Хөөмэй үүсэхэд Монгол үндэстний байгаль дэлхийгээ шүтэн дээдэлдэг заншил
нь их нөлөөлжээ. Ард түмний хөгжим яруу найргийн мэдрэмж, төвөнхөөр дуулах
онцгой чадварын дүнд бий болсон урлаг юм. Монголчууд байгаль дэлхийгээс
урам зориг, хүч тэнхээ олж авдаг байсан учраас зөвхөн байгалийн дуу авиаг
дуурайх бус түүний мөн чанарт нэвтэрч чадан энэхүү гайхамшигтай урлагийг
бий болгожээ. Тийм ч учраас хөөмэй нь Монгол үндэстний баяр наадам, ахуйн
уламжлал, ёс дэг жаягийн салшгүй хэсэг болжээ. Хөөмэй бол нүүдэлчин
Монголчуудын бий болгосон соёлын нэг гайхамшиг, Монголын уламжлалт
хөгжмийн онцгой үзэгдэл, биет бус соёлын ховор нандин төрөл, дэлхийн
хөгжмийн урлагт нүүдэлчин Монголчуудын оруулсан уран сайхны нээлт юм.
    Тийм ч учраас 2010 онд ЮНЕСКО-гийн “Хүн төрөлхтний соёлын биет бус
өвийн төлөөллийн жагсаалт”-д бүртгэгдсэн. Хөөмэйн урлагийн гайхамшиг нь
хоёр эгшиг буюу давхац хөгийг нэгэн зэрэг дуурсгаж байгаад орших бөгөөд
тэрхүү хоёр хоолойн эгшгийн нэг нь цээжний доргио бүхий хөөмэйлөг нам
эгшиг, нөгөө нь өгүүлэх эрхтний хатуу тагнайд эгшиглэн цуурайлж байгаа
нарийн эгшиг буюу исгэрээ хөөмэй болно.
    Хөөмэй нь маш эрт үед үүссэн бөгөөд хүн байгалийн харилцах шүтэлцээн
дундаас үүсэн бий болсон урлаг юм. Хөөмэйн эгшиг бол байгаль дэлхийтэйгээ
өөрийнх нь хэлээр ярихын тулд өөрөөсөө олж нээсэн хэл дохио, өөрөөсөө олж
нээсэн хөгжим гэж хэлж болно. Чухамдаа Монгол хөөмэй бол зөвхөн хөөмэйгөөр
дүрсэлж болох байгаль, уул, усны дүрслэл, зураглал ан амьтны дуудлага, байгаль
хүн хоёрын харьцаа, хүний сэтгэлийн ертөнцийг илтгэсэн аялгуу, аязууд билээ.
Хөөмэйг хархираа, исгэрээ буюу шингэн гэсэн үндсэн хоёр төрөлд хуваан үздэг.
Хөөмэйг сонсож сурах, дуурайж сурах, багшаар заалгаж сурах гэсэн гурван арга
байдгаас Монголчууд ихэнхдээ дуурайж хөөмэйг сурсан байдаг. Энэ нь уулын
цуурай, ойн цуурай, усны хүрхрээ, усны боргио, чонын улилт, бугын урам, бухын
урамдах, байгалийн чимээ, амьтны дуугаралтыг дуурайж дуугарах хэрэгтэй
байдаг бөгөөд чухам энэ сурах барил нь эрт дээр үеэс монголчууд байгалийн дуу
чимээг даган дуурайж, сонсож сурсны нэгэн баримт, уламжлалт язгуур урлагийн
төрөл болохын нотолгоо мөн.
    Үнэхээр Монгол Алтайн нуруунаас Саяны нуруу хүртэлх бүс нутагт үүсч
хөгжсөн хөөмэйлэх урлаг бол нэгэн зэрэг дээд доод өнгийг хоолойноосоо
гаргах төдийгүй чихэнд сонсголонтой эгшиг хөг, уран яруу аялгууг эгшиглүүлж
чаддагаараа онцгой, өгүүлэх эрхтний шүтэлцээт урлаг билээ.


                                      359
                         Монголын түүх, соёл, ёс заншил

                                8.4. БҮЖИГ

     Монголчуудын уламжлалт бүжгийн хүрээнд а/ ардын бүжиг (бий биелгээ
болон зүүн монгол ардын бүжиг), б/ шашны бүжиг (бөөгийн болон цамын бүжиг)
хэмээн дотор нь хоёр томоохон хэсэгт хувааж болно.
                                         Бий биелгээ: Бий биелгээ нь гарал
                                         үүслийн хувьд Монгол гэрийн үүсэл
                                         хөгжилтэй холбоотойгоор бага зайнд
                                         бүжин цэнгэх эрэлт хэрэгцээнд
                                         тулгуурлан бий болсон гэж үздэг
                                         бөгөөд түүхэн цаг хугацааны хувьд
                                         Хүннүгийн үе гэхэд төлөвшин тогтсон
                                         байсан гэж таамагладаг. Монголчуудын
                                         баяр жаргал, амьдрал тэмцэл, ахуй
                                         байдал ёс заншлын илэрхийлэл болж,
Зураг 8.22. Бийлж буй зураг
Тайлбар: Яаралтай хамгаалах шаардлагатай өнө эртнээс өнөөг хүртэл үе залган
соёлын биет бус өв                       уламжилж ирсэн үндэсний уламжлалт
Эх сурвалж: http://www.mnb.mn/
                                         бүжгийн ховор хосгүй төрөл болох бий
биелгээний уламжлал баруун Монголчууд буюу Ойрадын олон ястны дунд
өвлөгдөн өнөөг хүрсэн юм. Бий биелгээнд Монгол хүний ажил үйлс, зан үйл, хэв
шинж, амьдралын агуулгыг биелээч хүний сэтгэлийн хөдлөл, уран намбаар
харуулдаг.
     Баруун монголын Урианхай, Торгууд, Дөрвөд, Баяд, Захчин, Казах, Хотон,
Мянгадын бий биелэг нь ахуй байдлын нийтлэг хэв шинжээрээ адил төстэй
мэт боловч, хөдөлгөөн тус бүрдээ өөр өөр намба төрх, утгыг хадгалсан,
өвөрмөц давтагдашгүй шинжийг агуулдаг. Ойрадын дээрх олон угсаатны бий
биелэгийн төрх намбыг ялгахад тэдгээрийн хөгжмийн уламжлалт зэмсгийн
ая хамсраа онцгой үүрэгтэй байдаг. Тухайлбал, Урианхай, Торгуудын
бий биелэгийг товшуурын эгшгэнд голлон биелдэг байхад, Казахуудад
доомборын аясаар биелэх нь тохиромжтой байдаг. Дүрвэд, Баяд, Захчин,
Хотон ардын бий биелэгийн эв намба нь икэлийн уран татлагад илүү тодордог.
Эдүгээ Ойрадын олон ястны бий биелэгийг язгуур шинжээр нь хадгалж үлдсэн
билэг авъяастнуудын тоо улам цөөрсөөр байгаа бөгөөд Монголын олон ястны
уламжлалт бүжиг, бий биелгээний өөр өөрийн өвөрмөц онцлог, ялгаа зааг
бүдгэрч, бий биелгээний ая, татлагууд мартагдаж гээгдэхийн босгонд тулсан
учраас тэрхүү соёлын өв нь Монгол улсын соёлын биет бус өвийн ховор хосгүй
өвийн зэрэглэлд багтдаг төдийгүй 2009 онд ЮНЕСКО-гоос Яаралтай хамгаалах
шаардлагатай соёлын биет өвийн дэлхийн жагсаалтад бүртгэн тунхаглагласан
болно.

                                     360
                              Монголын түүх, соёл, ёс заншил

    Бий биелгээ нь нүүдлийн ахуйд суурилан үүсч, монгол гэрт хийгддэг байсан
тул нүүр, харцны хувирал, мөр гар, цээжний хөдөлгөөн давамгайлдаг. Уламжлалт
нөхцөлд айлууд бөөнөөр буух үед үдэш орой хонио хотлуулж, хоолоо хийж
идэцгээсний дараа нэгнийдээ цугларч биелдэг бөгөөд нэг нэгээрээ цувран босч
биелдэг заншилтай. Угсаатнуудын биелгээний зарим онцлогоос тодруулвал,
дөрвөдүүд биелэхдээ дээлийн буулгасан нударгыг дотогш атгаж гараа далдлах
бөгөөд эрчүүд амгалан тайвныг илтгэж хэт хутгаа бүснээсээ буулган биелдэг
ёстой байжээ. Хамгийн сайн биелээч нь урьдаар босож, икэлчийг урьснаар
татлага ая эхэлмэгц биелж эхлэх ба дуусгахдаа аль нэг хүний өмнө очиж зүүн
өвдгөө газарт сөхөрч, баруун өвдгөөр хагас сууж мөр биед нь гараар хүрч
дараагийн хүнд бийгээ шилжүүлнэ. Уригдсан хүн нь дээл хувцсаа засаж биелдэг
бөгөөд хэрвээ тухайн бийг үргэлжлүүлэлгүйгээр тасалж, өөр бийг эхлэх бол
сөхөрч сууж таслаад, дараагийнхад шилждэг ёстой заншилтай байсан юм. Баяд
биелгээ удаавтар хөдөлгөөнтэй бөгөөд гар, толгой хоёр нэг талаа дагаж хөдөлдөг
онцлогтойн зэрэгцээгээр хормойгоо хөдөлгөхгүйгээр тахимаараа доошоо бага
зэрэг сууж биелдэг. Хэрэв эрэгтэй хүн бий биелээд дараагийн хүнд тушаахдаа
тамхиа нэрж өгч байж бийгээ шилжүүлдэг онцлогтой байлаа. Эмэгтэй хүн бол
нүүр гараа угаах, үсээ самнах, арьс хөрс элдэх, дээс аргамжаа томох зэрэг зан
үйлийн хөдөлгөөнийг хийж биелэх нь олонтоо байна. “Мөргөл” гэдэг татлагатай
биелгээ нь уул ус, хангай дэлхийгээ тахин шүтэх утга учиртай тул хормойгоо
дэвсэж, дөрвөн тал, найман зовхистоо мөргөж биелдэг байхад “Сацал” биелгээ
нь сүүтэй цайныхаа дээжийг мандах наран, тэнгэр, бурхандаа өргөж байгааг
дүрслэж, дөрвөн зүгтээ өргөж сацдаг уламжлалтай учраас гарын алга, сацлын
нүд заавал дээшээ харж байх учиртай ажээ. Торгуудууд голдуу хэнхдэг цээжээрээ
уян, намуун хөдлөн биелдэг бөгөөд хамгийн өргөн дэлгэрсэн нь эрт дээр үеэс
бүжиглэж ирсэн “Их агсал” юм. Тус биелгээнд Агсал хэмээх нэгэн баатар эрийг
хүдэр чийрэг бие, саруул хурц ухаан, сайхан эелдэг зан, хүлэг мориноос нь эхлээд
өмссөн хувцас, агссан зэвсгийг хүртэл магтан дуулж, тэр дууныхаа айзам эгшигт
нийцүүлэн биелдэг. Тэгвэл казах биелгээнд морь, бүргэд хоёрыг их дүрсэлдэг
онцлогтой бөгөөд түргэн эрчимтэйгээр хоёр гар, толгой, мөрөө хөдөлгөж, нэг
хөдөлгөөнөөс нөгөө рүү тун түргэн шилждэг.




Зураг 8.23. Олон хүний бүжиглэж буй зураг
Тайлбар: Дэл уулын хадны зургаас (Дундговь. Өлзийт)
Эх сурвалж: http://ene.mn/




                                           361
                          Монголын түүх, соёл, ёс заншил

     Зүүн монгол ардын бүжигт буриад, дархад, барга, халх, мончоого зэрэг
бүжгүүд орох бөгөөд гол онцлог нь гар, хөлийн түгээмэл хөдөлгөөн бүхий эртний
ээрэмших, ёохор зэрэг олноор хийх тойрон бүжгүүд орно. Тэдгээрийн зарим
онцлогийг дурьдвал, Халх бүжигт эрхэмсэг зан чанар, ёслол хүндэтгэлийн намба
төрх, гунхах ганхах, туялзах хөдөлгөөн голлож, дэвсэх, дэгэх, дэгэнцэх, дүүлэх,
цойлох, нумлах, харайх гэсэн олон хэлбэртэй. Мөн хөшиж эргэх, догонцон
эргэх, сэнсэрч эргэх, хуйлж эргэх зэрэг үсрэлт болон намируулах, үелзэх, дэвэх
зэрэг гарын хөдөлгөөнтэй байдаг. Сэдвийн хувьд малаа маллаж, сааль сүүгий
нь борлуулах, эсгий хийх, дээс томох зэрэг хөдөлгөөнийг хэн ч хараад ухаж
ойлгохоор бүжиглэдгийн дээр биеэ авч явах, үс гэзгээ янзлах, хувцас хунараа
өмсөх, зүүлт чимгээ бахархах зэргийн амьдралын өдөр тутмын үйл хөдлөлийг
урнаар дүрсэлдэг. Буриадын хатир (ёохор, еэхэр, ээрэмших, ниргэлгээ) бүжигт
хөл, толгойн түргэн хөдөлгөөн голлохын хамт дуутай байдгаараа онцлогтой.
Ёохор бол эртний шүтлэг, зан үйлийн бүжиг бөгөөд үдшээр түүдэг асааж, тойрон
бүждэг. Бүжиг нь өөрийн тодорхой хэмнэлтэй байх ба бүжиглэгчид гар гараа
барилцан тойрч, бие биедээ нягт ойртон, хүрээгээ багасгаж, барьсан гараа дээш
өргөх, буулгах хөдөлгөөн нь аялгуу, хөгжмийн дагуу улам хурдасдаг юм.
                                        Өвөр Монголд дэлгэрсэн олон зүйлийн
                                        бүжиг дотроос андай бүжиг, савхан бүжиг
                                        хоёр хамгийн түгээмэл нь юм. “Андай”
                                        бүжиг нь XVII зууны эхэн үеэс гарал
                                        үүсэлтэй гэж үздэг бөгөөд хожим ардын
                                        дуу, холбоо ерөөл, магтаал хослуулан
                                        монгол үндэстний уламжлалт ардын
Зураг 8.24. Андай бүжгийн зураглал
Тайлбар: Өвөр Монголд дэлгэрсэн бүжгийн бүжгийн нэг болон уламжлагджээ. Тус
төрөл                                   бүжгийн бүжигчид хоёр гартаа тус бүр нэг
Эх сурвалж: http://mn.news.cn/
                                        гарын алчуур буюу өнгөт тууз атгаж, нэг
дуучин дагуулж дуулахад бусад нь дагаж дуулан, дуулахын сацуу бүжиглэдэг
бөгөөд бүжгийн хөдөлгөөн нь эгэл боловч aйзам түрлэг нь хүчтэй байдаг. Харин
“Савхан” бүжиг нь Өвөр Монголын Ордос зэрэг газарт өргөн дэлгэрсэн, баяр
ёслол, найр хуримын үед бүждэг бүжиг юм. Бүжигчин нь гартаа нэг атга савх
бариад уужуу тайван мөртлөө айзамтайгаар гар, мөр, нуруу, хөлөөрөө товшихын
зэрэгцээ бүжиглэдэг. Заримдаа эргэлдэж, заримдаа газар сөхрөн, хоёр мөрөө
айзмын дагуу хөдөлгөж бүжиглэдэг онцлогтой байна.
     Шашны бүжгийн тоонд нэн тэргүүнд бөөгийн бүжиг багтдаг бөгөөд бөөгийн
хийж буй бүх хөдөлгөөн, үйлдлүүдийг зүгээр нэг санамсаргүй, ийш тийш үсчин
савчсан хөдөлгөөн гэж үзэж болохгүй. Бөөгийн дуу авиа, хөдөлгөөн нь нэн эрт
үеэс уламжлагдан ирсэн жинхэнэ шашны бүжиг билээ. Тийм ч учраас өнөөг
хүртэл бөөлөх арга ухаан, дэгийг сурахын тулд заавал тусгай багшаар багшлуулж

                                      362
                            Монголын түүх, соёл, ёс заншил

хөдөлгөөн, үйлдлийн дэс дараалал, намба төрх,
шинж чанарыг эзэмшиж авдаг уламжлалтай.
Бөөгийн бүжиг нь орчин үеийн янз бүрийн
бүжиг биелгээнүүдийн эхийг тавьсан байж
болох талтай хэмээн үздэг бөгөөд бөөгийн
сургаалд хөдөлгөөнийг чухалчлан үзэж хүн ба
байгалийн харилцан буй тогтвортой чанар бол
онгод тэнгэрийн хөдөлгөөний онцгой байдал
мөн гэж итгэдэг. Тийм болохоор онгод тэнгэрийн
хөдөлгөөний түгээмэл шинжийг олж илрүүлэх,
түүнд нийцсэн хөдөлгөөн хийж бүжин хөдлөх
явдал гэж үзэх бөгөөд тэр хөдөлгөөн нь нэг
талаас бодит бүтцийн өөр түвшинд орсон хүний
зүгээс байгаль болон онгод тэнгэртэй харилцаж Зураг 8.25. Бөөлж буй зураглал
буй онцлогийг харуулдаг. Зөвхөн бүжгийн Тайлбар: Бөөлөх нь бүжгийн нэгэн
хөдөлгөөний элементээр биш бүхэлд нь харвал илэрхийлэл
                                                    Эх сурвалж: https://www.facebook.
бөөгийн үйл хөдөлгөөн нь театрчилсан com/ Халх бөө
тоглолтын        загвартай      төдийгүй   тэрхүү
тоглолтынхоо явцад харилцан адилгүй өөр өөр үйлдэл хийлээ ч эцсийн дүндээ
хүрч ирсэн бүх хүний сэтгэлд хүчтэй нөлөөлөн эзэмдэж, өөртөө бүрэн итгүүлэх
ганцхан зорилт тавьдаг.
     Цам (Төвөдөөр “нам дарах” гэсэн үг)-ын бүжиг бол нь буддын шашныг
дэлгэрүүлэх, газар лусын эздийн уур хилэнг намжаах, хүн ардад учирсан гай
зовлон, ад зэтгэрийг арилгах шалтгааны улмаас үйлддэг шашны томоохон баяр
                                           бүхий зан үйл юм. Тэр нь бүхэлдээ
                                           догшин бурхадыг дүрсэлсэн шашны
                                           нэгэн төрлийн бүжгийн чуулган бөгөөд
                                           дүрүүд нь буддын болон бөөгийн
                                           шашны хавсарсан шинжтэй байдаг
                                           онцлогтой. Цам нь гадаад төрх, дүүлж
                                           харайх хөдөлгөөнөөрөө муу бүгдийг
                                           зайлуулж дотоод сэтгэлээрээ арван
                                           орны бурхны шавь нарыг баясган
                                           гийгүүлэх учиртай билээ.
                                               Түүхэн хөгжлийн хувьд YIII зууны
                                           үед Төвөдийн буддын шашны анхны
Зураг 8.26. Цамын бүжгийн байдал
Тайлбар: Сэргээн цамнаж буй “Хүрээ цам”-ын хийд болох Самьяа хийдийг барьж
үеэр                                       байгуулахад тэр үеийн Төвөд орны хар
Эх сурвалж: https://www.budda.mn/
                                           зүгийн лус савдгууд элдвээр эсэргүүцэж

                                        363
                           Монголын түүх, соёл, ёс заншил

ажил үйлсэд нь ихээхэн саад тотгор учруулсан гэж үзээд Энэтхэгийн их тарнич
ловон Бадамжунай цамыг анх үүсгэж тэдгээрийг ялж гарсан гэдэг. Түүнээс хойш
янз бүрийн цамын бүжгүүд Төвөдөд тархан дэлгэрсэн бол XIX зууны эхээр
Монголд анх Гэсэр цам бий болж Монгол цамын өөрийн гэсэн өвөрмөц онцлог
бүхий бүжгийн нэг элемент бий болжээ. 1811 онд Их хүрээнд Жахар цамыг
(Ямандаг бурхан аюулт эрлэгүүдийг номхотгосон тухай түүхийг харуулсан)
бий болгох зэргээр хувилбарлан өргөжсөн бөгөөд манай оронд тоглогдож
байсан цамуудын хамгийн том нь Хүрээ цам юм. Үүнд Эрлэг номун хаан болох
Дамдинчойжоо, Цагаан өвгөн, Улаан жамсран, Баян намсрай, Гомбо зэрэг
бурхдын дүрийн зэрэгцээ ардын дунд тархсан домог түүхтэй холбоотой амьтад
болох жигүүртний хаан Хангарьд, араатны хаан Арслан, гоо үзэсгэлэнгийн дээд
Буга, зөгнөгч Хэрээ болон зарим тэжээмэл амьтдыг дүрсэлсэн эерэг болон сөрөг
дүрүүд зэрэг баг бүхий 108 дүр гардаг. Цамын бүжиг нь шашны тусгай үүрэг
зориулалт бүхий бүжиг учраас жинхэнэ утгаар нь ердийн бүжигчин болгон хийх
боломжгүй бөгөөд тусгайлан суралцсан лам нар жилд нэг удаа цугларч дадлага
туршлагатай, өндөр мяндаг тушаалтан ламын удирдлаган доор 1-2 сар тусгай
сургууль хийсний дараа цам бүжиглэдэг.
    Цам нь жирийн нэг бүжиг наадам биш, баг өмсгөл чимэг зүүлтээсээ эхлээд гар
хурууны байрлал хөдөлгөөн, харайх үсрэх нь цөм нууц тарнийн ёсны зан үйлийн
гүн бясалгалын илэрхийлэл байдаг. Цамын бүжгийг дэглэж тавихад урт хугацааны
бэлтгэл хэрэгтэй бөгөөд цамын бүжгийг эхлүүлэх хамгийн эхний дүр нь Үхээрийн
эзэд буюу Хохимой нар байдаг. Хохимойг оршуулгын газрын хамгаалагч эзэд гэх
бөгөөд тэднийг хон хэрээ дагасан байх бөгөөд хэрээ ариун тахилд хүрч бузарлахыг
оролдох бөгөөд хохимой түүнийг хамгаалж буй дүр үзүүлэн бүжиглэдэг. Энэ үед
хөгжим улам чанга сүртэй болж Хашан хаан найман хүүхдийн хамтаар гарч ирнэ.
Тэд хуран цугласан олныг баясгагч дүрүүд юм. Тэдний дараа шашны хамгаалагч
бурхад маш хурц ширүүн хөдөлгөөнөөр бүжиглэх ба тэдний бүжиг дуусах үед
хүмүүсийг хөгжөөгч Цагаан өвгөн гарч ирнэ.
    Монгол цамын урлаг, тэр
дундаа Их Хүрээний цамын дэг
дотор энэхүү Цагаан өвгөний дүр
онц хүндтэй байр эзэлдэг. Дээр
цагт Монголын олонхи хүрээ
хийдийн цам дээр очсон хүмүүс
энэхүү Цагаан өвгөний цамнахыг
үзэх гэж хичээдэг байжээ. Учир нь
Цагаан өвгөний цамнан бүжиглэх Зураг 8.27. Цагаан өвгөн сууж буй түүхэн зураг
                                    Тайлбар: 1880-аад оны Гусейноозерын дацангийн
байдлаас тухайн жилийн өвлийн цамын зураг
цаг уур ямар болохыг мэддэг Эх сурвалж: http://hdl.loc.gov/loc.ndlpcoop/

                                       364
                          Монголын түүх, соёл, ёс заншил

байсан гэдэг. Хэрэв тэр жил өнтэй сайхан өвөл болж өнгөрөх бол Цагаан өвгөн
их найрсаг зантай, Хашан хааны хүүхдүүдтэй тоглон наадах бөгөөд харин тэр
жил хатуу хариг, ширүүн өвөл болох бол Цагаан өвгөн ааш аяг муутайгаар
цамнадаг байна. Иймээс дээр үеийн хөгшчүүл “Энэ жил Цагаан өвгөн зан сайтай
байна, сайхан жил болох нь” хэмээн ар гэртээ очоод сонин болгон ярьдаг байсан
гэдэг. Цагаан өвгөн нь “Зургаан урт настан” (мөнх наст уул, ус рашаан, хүн,
гөрөөс, шувуу, мод)-ыг бэлгэддэг бөгөөд түүнийг залж тахисан газар оронд урт
нас, аз жаргал, энх амгалан оршин тогтдог гэж бэлгэдэн үздэг байжээ. Мөн нөгөө
талаар Цагаан өвгөнийг ойн сайхан цэцэрлэгт оршин сууж, амьтны сайн муу
үйлийг тольдон сууж, уул усны эзэд савдагийг захиран суудаг гэж үздэг бөгөөд
Цагаан өвгөний тахилгыг хийвэл хулгай дээрмийн аюул, хараал, муу ёроос
хамгаалдаг хэмээдэг. Монгол Цагаан өвгөн нь сайн сайхан явахын ерөөлийн
үгсийг айлдан байхын бэлгэдлээр баруун гартаа эрих барьж, урт наслахын
бэлгэдлээр зүүн гартаа Луун толгойт зургаадай таяг, баян сайн явахын бэлгэдлээр
цагаан дээлийг өмсөж, газар лусыг захирах бэлгэдлээр барын арьсан гутал
өмссөн байдаг байна.
     Дараа нь Таван хаан богинохон хугацаанд маш ширүүн хөдөлгөөн бүхий
бүжиг хийсний дараагаар Эрлэг номун хаан (Дамдинчойжоо) гарч ирснээр цам
бүжгийн хамгийн оргил хэсэг эхэлж, сорыг тойрсон 2 давхар тойрог үүсгэн
бүжиглэнэ. Ийм байдлаар дүрүүд бүжиглэсээр бүх цамын бурхад талбайгаа
гурван удаа тойрч эргээд эрэмбэ дэс дараагаараа анх гарч ирсэн дугандаа орсноор
цамын бүжиг дуусна.
     Цамын бүжгийг 1930-аад оноос хориглон хаасан боловч 2000-аад оноос
дахин сэргээж, шашны зан үйлийн зэрэгцээгээр урлаг соёлын агуулгаар гадаад
дотоодын жуулчдыг татах зорилгоор зохион байгуулж байна.
     Уран нугаралт: XVIII зууны үед Говийн ноён хутагт Данзанравжаагийн
“Саран хөхөө” театрын тайзнаа Монголын уран нугаралтын анхны үзүүлбэр
тоглогдож байсан гэж үздэг. Түүнээс хойш төдий л өргөжин дэлгэрэхгүй байсаар
1930-аад оны эхээр манай оронд айлчилсан Зөвлөлтийн циркчдийн тоглолтонд
уран нугаралтын үзүүлбэр тоглогдож байсан нь чухал нөлөө үзүүлжээ. Улмаар
1936 онд циркийн тоглолтын хөтөлбөрт уран нугаралтын үзүүлбэрийг албан
ёсоор оруулан тоглосон байна. Уран нугаралтын хөгжил нь Монголын циркийн
хөгжилтэй уялдаатай явагдсан юм. 1948 оноос уран нугаралтын үзүүлбэрт хоёр
буюу нэг гар дээр зогсох тусгай хэрэгслийг зууж аман дээр тогтон нугарч, хоёр
гараа өргөн тэнцүүлэн зогсох зэрэг дэвшилтэт гүйцэтгэл хөдөлгөөнүүдийг,
1956 оноос арагшаа болон урагшаа нугаралтын гүйцэтгэл хөдөлгөөнүүдийг
хослуулсан үзүүлбэрийг бүтээн тоглосон нь давуу талтай болсон байна.
     Монголын уран нугаралтын шинэ үеийн цэцэглэлтийн түүх 1960-аад онд
эхэлж 1990 он хүртэл үргэлжилсэн билээ. Энэ үед уран нугаралтын төрөлд,

                                      365
                            Монголын түүх, соёл, ёс заншил

                                       үзүүлбэрт оролцож байгаа бүрэлдэхүүнээс
                                       шалтгаалж а/ гоцлол нугаралт, б/ хос
                                       нугаралт, в/ олноороо нугаралт, хэрэглэгдэж
                                       буй тоног хэрэгслээсээ шалтгаалж а/ олсон
                                       дээрх нугаралт, б/ цагираган дээрх нугаралт,
                                       в/ тавцан дээрх нугаралт, г/ сандал дээрх
                                       нугаралт, д/ тэмээн дээрх нугаралт, үзүүүлбэр
                                       тус бүрийн утга санаа, агуулга сэдвээс
                                       хамаарч аягатай нугаралт, тавагтай нугаралт,
                                       тагтаатай нугаралт, Монгол хатад, сонгодог,
                                       модерн зэрэг уран сайхны төгс шийдэл
                                       найруулалтай шинэ зүйл үзүүлбэрүүд төрж
                                       гарчээ. Энэ үеийн уран нугаралтын ихэнх
                                       үзүүлбэрүүд нь хээ угалзаар чимсэн гоёмсог
                                       ширээн дээр монголын уран аялгуут
                                       хөгжмийн дор үегүй юм шиг туялзан хөдлөх
Зураг 8.28. 1940-өөд оны уран нугаралт
                                       уян налархай гоо үзэсгэлэнт бие бялдар,
Тайлбар: Гавъяат жүжигчин Г.Ирина,     хөнгөнөөс хүнд рүү шилжин урсах уран
жүжигчин Д.Гомбо нар                   нугаралтын       чадварлаг      хөдөлгөөний
Эх сурвалж: http://www.sonin.mn/
                                       гүйцэтгэл цогцолборыг монгол үндэсний
бүжгийн намбaлаг энгийн хөдөлгөөнтэй хослуулан тоглосон нь үзэгч бүрийн гоо
сайхны таашаалыг дээд зэргээр татсан сонгодог бүтээлүүд болж чадсан юм. Энэ
үеэс эхлэн Уран нугаралтын сонгодог үзүүлбэрүүд Монголын төрийн болон их
хурлын концертуудад тоглогдсон төдийгүй Монголын үндэсний урлагийг дэлхий
даяар сурталчлахад үнэтэй хувь нэмэр оруулсан юм.
     Улмаар анх удаа 1981 онд Латин Америкийн орнуудад хамтын тоглолтонд
уригдан тоглосон бөгөөд Монголын циркийн нэрийг дэлхий дахинд
алдаршуулсан юм. Өнөөдөр ч энэ амжилтын үндэс суурин дээр олон сайхан
залуу уран нугараачид төрж гарцгаан улс орныхоо нэр төрийг дэлхийн дахинд
цуурайтуулсаар явна. Монголын уран нугаралтыг соёлын биет бус өвийн
үндэсний төлөөллийн жагсаалтанд албан ёсоор оруулсан байна.




                                        366
                       Монголын түүх, соёл, ёс заншил

                БҮЛГИЙН ТУЛГУУР ОЙЛГОЛТУУД
•     Ардын бүжиг
•     Бий биелгээ
•     Богино дуу
•     Бөөгийн бүжиг
•     Домог
•     Ерөөл
•     Ертөнцийн гурав
•     Зүйр цэцэн үг
•     Лимбэ
•     Лимбэний битүү амьсгаа
•     Магтаал
•     Морин хуур
•     Оньсого
•     Сацал мялаалгын үг
•     Тууль
•     Уран нугаралт
•     Уртын дуу
•     Үлгэр
•     Хөөмэй
•     Цамын бүжиг
•     Цуур

               ДЭЛГЭРҮҮЛЖ УНШИХ НОМ ЗОХИОЛ
1.    Батцэцэг Б. Ерөөл магтаал. УБ., 2015.
2.    Навчаа Л. Оньсого. УБ., 2015.
3.    Оюунгэрэл П. Тууль. УБ., 2015.
4.    Ринченсамбуу Г. Монгол ардын дууны төрөл зүйл. УБ., 1959.
5.    Монгол ардын үлгэр, домог. УБ., 1982.
6.    Гаадамба Ш., Сампилдэндэв Х. Монгол ардын аман зохиол. УБ., 1988.
7.    Хэрлэн Л. Монгол ардын хөгжмийн зэмсгийн түүхээс. УБ., 2009.
8.    Бадраа Ж. Монгол ардын хөгжим. УБ., 1998.
9.    Бүжиг. УБ., 2019.
10.   Нанжид Д. Монгол бүжгийн түүхэн уламжлал, хөгжлийн шинэ хандлага.
      УБ., 2009.




                                   367
      Монголын түүх, соёл, ёс заншил




      Гуравдугаар хэсэг

МОНГОЛЧУУДЫН УЛАМЖЛАЛ,
      ЁС ЗАНШИЛ




                  368
                         Монголын түүх, соёл, ёс заншил

                               Есдүгээр бүлэг.
     МОНГОЛЧУУДЫН МЭДЛЭГ УХААНЫ УЛАМЖЛАЛ

               9.1. ЕРТӨНЦИЙГ ҮЗЭХ ҮЗЛИЙН ХУВЬСАЛ

    Монголчууд ХХ зууныг хүртэлх үед нүүдлийн иргэншил бүхий уламжлалт
нийгэмд амьдарч байсан учраас бичгээр хадгалагдаж байсан оюун санааны
соёлын сурвалжууд нь ээдрээт түүхийн нугачаанд дийлэнхи нь устаж үгүй болж
аман уламжлалаар түлхүү дамжиж ирсэн. Өдгөө бидэнд уламжлагдан ирсэн
үлгэр тууль, домог, оньсого, таавар, ардын билиг сургаал болон түүх соёлын
шашдир сурвалж зохиолын үй олон өв сан хийгээд нүүдэллэн аж төрж ирсэн
Монголчуудын ертөнцийг үзэхүйн сурвалж хэрэглэгдэхүүн болж өгдөг. Энэ
баримтуудаас гадна археологи, этнографи, Монгол хүний шашин шүтлэг, зөн
совин, билиг авъяас сэлт нь өвөг Монголчуудын нэн эртний билиг оюуны нь
дурсгал мөн бөгөөд ертөнцийн тухай төсөөллийг судлахад холбогдох сурвалж
материал, эд өлгийн зүйлс, оюуны соёлын үнэт дурсгалууд багагүй байдаг.
    Монголчууд цалиг, онго, сүлд шүтлэгтэй байснаа яваандаа тэнгэр газрыг аз
хийморь, заяа буян арвижуулах, үхэл зовлон, гай гамшгийг зайлуулах цаглашгүй
хүчтэн хэмээн сүслэн тахиж бишрэн дээдэлдэг байснаас бөө мөргөлөөр дамжин
буддын сургаалтан болсон. Эртний Монголчууд нь шүтлэг болон домгийн
сэтгэлгээг нягт уялдуулсан ертөнцийг үзэхүйг төлөвшүүлэн бий болгосон бөгөөд
тэр нь туршлагын мэдлэгтэйгээ олон талаар холбогдож байлаа. Туршлагын мэдлэг
нь хүний хүрээлэн буй ахуйн, домгийн болон шашинлаг үзэл төсөөлөл нь оюун
санааны ахуйн үндэс болдог байна. Эртний Монголчууд нэг талаар байгальтай
тэмцэл хийж, түүнийг ялан дийлэх арга ухаан сүвэгчлэхийн хамт нөгөө талаар
түүний эрхшээлд автаж хүний амьдралын бүх үйл ажиллагаа, түүний сайн муу
бүх тал байгалиас бүрэн хамаарч байгааг олж үзэж хүн ба аливаа юмсын амьдрал,
үхлийн эзэн нь байгаль өөрөө юм байна гэж ухаарах болжээ.
    Монголчуудын амьдралын туршлагын мэдлэг ухааны асуудлууд нь
түүхэн явцдаа бий болгож хөгжүүлсэн мал аж ахуйтай салшгүй холбоотой.
Монголчуудын өвөг дээдэс нь мал аж ахуй эрхлэхээс хавьгүй өмнө байгаль
дэлхийтэй харилцан амьдарч түүний үндсэн дээр газар, тэнгэр, гараг эрхэстэй
холбоотой сэтгэлгээний асар их туршлагыг хуримтлуулсан нь мэдээж боловч
тэдгээрийг ертөнцийг үзэхүйн агуулгаар бүрэн ухаарах хүчтэй түлхэц нь малыг
гаршуулж, түүгээр оршин тогтнолын үндсэн эх сурвалжаа болгосон явдал юм.
Монгол нутагт хүний хүнс тэжээлд шууд хэрэглэж болох амтлаг ургамал ногоо,
жимс жимсгэнэ, самар буурцаг, ургамлын янз бүрийн үндэс харьцангуй ховор
байдгаас малын буянаар газар дэлхийн ивээл, ус ургамлын шим, нарны илч,
агаар мандлын нөлөө зэргийн харилцан шүтэлцээнд тулгуурласан амьдралын

                                     369
                             Монголын түүх, соёл, ёс заншил

тогтолцоог бий болгожээ. Тиймээс Монгол нутагт зэрлэг амьтныг гаршуулан
гэрийн мал болгосон 8-3 мянган жилийн өмнөх үед ертөнцийг үзэхүйн үндсэн
суурь бүрэлдсэн гэж үзэж болно. Үүний үндсэн дээр хүн нь мал болон байгалиа
аясаараа байлгах гэсэнгүй харин өөрсдөө аясыг нь дагасан хүн байгаль, малын
зэрэгцэн орших хэлбэр бүхий амьдралын тогтолцоо болж тогтсон бөгөөд
нүүдэлчдийн соёл сэтгэхүйн үндэс төлөвшжээ.
     Монголчуудын домгийн сэтгэлгээнд ертөнцийн бодит байдлыг хүнчилсэн,
нийгэмжүүлсэн загвараар төсөөлөх явдал нийтлэг байсан бөгөөд уг загварчилсан
төсөөллөө эргүүлэн ер бусын хүчнээр төсөөлөх (хүнийсгэх) замаар тэнгэр,
бурхдын тухай ойлголтыг бүтээж байлаа. Тийм учраас домгийн сэтгэлгээтэй
нягт уялдан шүтлэг бишрэлийн элементүүд оршиж байсан төдийгүй домгийн
сэтгэлгээ нь хүмүүсийн амьдралын зөрчлүүд (үхэл амьдрал, жаргал зовлон)-ийг
тайлбарлах, эвсүүлэн зохицуулахад чиглэсэн байдаг бол шүтлэг бишрэлийн зан
үйлүүд нь уг асуудлуудыг шийдвэрлэхэд чиглэгдэж байснаараа онцлог.
                                                 Монголчуудын домгийн сэтгэлгээг тод
                                                 томруун харуулж чадах сурвалж нь
                                                 домог-үлгэр бөгөөд сэдэв нь орчлон
                                                 ертөнц, од эрхис, амьтан ургамлаас
                                                 аваад хүний нийгмийн хөгжил, соёл
                                                 иргэншлийг хүртэл маш өргөн
                                                 хүрээтэй олон зүйлийг хамарч байна.
                                                 Домог-үлгэрийн ерөнхий нийтлэг
                                                 шинж чанар бол аливаа зүйлийн учир
                                                 зүйг тайлбарлах, түүнд хариулт өгөх
Зураг 9.1. Домог үлгэр дэх олон нарны тухай
төсөөллийн зураглал                              гэсэн зорилттой байдаг. Домог үлгэр
Тайлбар: Эрхий мэргэн домог үлгэр                нь сэдвийн хувьд а/ сав ертөнц (дэлхий
Эх сурвалж: https://www.slideshare.net/khishig1/
                                                 болон бусад гараг эрхис, орчлон
ертөнцийн үзэгдэл юмс, үйл явц), б/ шим ертөнц (ургамал, амьтан), в/ хүн
ертөнцийн (нийгэм, соёл иргэншил) гэсэн гурван үндсэн хүрээнд ангилагдах бол
агуулгын хувьд а/ үүсэл гарлын тухай, б/ шинж чанар, онцлогийн тухай, в/ жам
ёс, зүй тогтлын тухай агуулгууд түгээмэл ажиглагдаж байна. Домгийн сэтгэлгээ
бол ямар нэг үзэгдлийн дэс дарааллын хувьд түрүүлж болсныг нь түүний дараах
үйл явдлын шууд шалтгаан болгодог онцлогтой бөгөөд тухайн үзэгдэл юмс, үйл
явцын үүсэн гарсан учир шалтгаан нь түүний гадаад төрх хэлбэрээс авахуулаад
дотоод мөн чанарыг бүрэлдүүлэх шинж, онцлогийг бүтээх бөгөөд мөн хувьсал
хөгжлийн жам ёс, зүй тогтлыг тодорхойлох хүчин зүйл нь болж байдаг.
     Үүсэл гарлын тухай агуулгыг домгийн сэтгэлгээнд а/ ямар нэгэн туурвигч
баатрын (тэнгэр, бурхан) идэвхи зорилгот үйл ажиллагааны, б/ өөрийн хувьсал
хөгжлийн үр дүнд гэсэн хоёр үндсэн үзэл баримтлалын үүднээс илэрхийлсэн байх

                                         370
                          Монголын түүх, соёл, ёс заншил

бөгөөд ингэхдээ гол төлөв дээрх хоёр агуулга нэгдмэл шинжээр цуваа цагийн
хэлхээнд оршдог байна. Дэлхий, од эрхис, түүний дээр оршигч аливаа үзэгдэл
юмс, үйл явц нь заавал ямар нэгэн бүтээгчийн оюун санааны идэвхийллийн
үндсэн дээр бодит үйл ажиллагаагаар дамжин үүсэн бүрэлдсэн байхад түүнийг
бүтээж буй субъект нь өөрөө үүдэж буй болсон байдаг. Монгол домог зүйд
тэнгэрийг “өөрөө үүдсэн, бүтсэн” гэх бөгөөд ертөнц тогтохоос өмнөх төлөвийг
ямар нэгэн эмх замбараагүй хуйларсан харанхуй тодорхойгүй (хаос) төлөвөөр
дүрсэлсэн байдаг. Домгийн сэтгэлгээнд орчлон ертөнцийн дэлхий төвт үзлийг
тодорхой харуулж байгаа бөгөөд ертөнцийг туурвин бүтээгч нь дэлхийг үүсгэн
буй болгосны дараа сая түүнийг өдөр, шөнөд гэрэлтүүлж байх зорилгоор нар,
сарыг огторгуйд бүтээж байдаг нь (энэ нь олон хувилбартай ба зарим тохиолдолд
хүн өөрийн гараар дархлан бүтээсэн, эсбөгөөс хүмүүс эхэндээ өөрсдөө гэрэлтдэг
байгаад хожмоо гэрэлгүй болж, тэдгээрийг нь нэгтгэн нар болгосон гэх мэт
өгүүлэмж ч бий) нэгдмэл ертөнцийн нэгэн эд эс болсон хүн, түүний “гэр орон”
болох дэлхийн онцгой ач холбогдол, байр суурийг тодруулж өгснөөрөө жирийн
бусад зүйлсээс ялгарах утга, үнэ цэнийг бүрэлдүүлэн төлөвшүүлж өгчээ.
    Нар, сар болон бусад од эрхис хүний үйл ажиллагааны үр дүнд үүсэн бий
болох агуулга түгээмэл ажиглагдаж байгаа нь хүн уг чанараараа үнэмлэхүй
чадвар эзэмшиж байдаг гэсэн үзлийг нотлосон хэрэг бөгөөд нэн ялангуяа дорой
буурай, зэрлэг бүдүүлгээс соёлт хөгжингүй нийгэмд шилжих тухай өгүүлэмжийг
бараг огт агуулдаггүй нь домогчлолын сэтгэлгээн дэх хүн, нийгмийн хөгжлийн
тухай үзэл баримтлалын онцлогийг илэрхийлж байна. Энэхүү онцлогоор хүн нь
ямар нэгэн завсрын төрөл зүйл, үе шатыг дамжилгүй шууд уугуул мөн чанараа
хадгалан бий болсон бөгөөд тэр чанараараа өөрийн бүтээгчийн хүчин чадлын
тодорхой хувийг төрөлхөөс эзэмшсэн юм. Тиймдээ ч түүний үйл ажиллагааны
үр дүн огторгуйн эрхсийг бүтээн бий болгох хэмжээнд тодорхойлогдож байгаа
бөгөөд зарим талаар тэрхүү чадвар онцгой байр суурь нь хүний өөрийн зохисгүй
үйлдлийн улмаас доройтож байгаа тухай үзэл санаа илэрч байдаг.
    Хүн хэдийгээр орчлон ертөнцийн хувьд ийм онцгой байр суурьтай боловч
газар дэлхийн хувьд ямагт хоёрдогч байр суурийг эзлэдэг. Туурвигч баатар газар
дэлхийг бүтээсний эцэст түүний дээр амьдралыг буй болгож хүн, болон амьтан,
ургамлын зүйлүүд боловсорсон бөгөөд хэзээ ч хүнийг оршин амьдруулахын
тулд газар дэлхийг түүний өмч болгон бүтээж өгөөгүй юм. Ийм агуулга
Монголчуудын сэтгэлгээний язгуур онцлогт цаг ямагт хадгалагдаж ирсэн бөгөөд
өөрөөсөө илүү малдаа санаа тавих, газар дэлхийгээ шүтэх зэрэг соёлын түгээмэл
хэм хэмжээний үндэс болжээ. Магадгүй энэ нь хам цагийн хувьд ертөнцийн
хосмол үүтгэл болж байдаг тэнгэр, газар хоёрын цуваа цагийн хамаарлыг илтгэж
байж болох юм. Монгол домог зүйн хоёр гол хүрээ нь газар, тэнгэр хоёр байдаг
бөгөөд агнуурын үеийн домог зүйд газар гол үүрэгтэй байсан бол мал аж ахуйн

                                      371
                          Монголын түүх, соёл, ёс заншил

үеийн домог зүйд тэнгэр гол үүрэгтэй болсон учраас хүн анх өөрийн “орон гэр”
болсон газар дэлхийгээ танин мэдэж, түүнийг өөрийн эх үүтгэл хэмээн шүтэн
биширч байсан нь оюуны хөгжлийн явцад лавшран гүнзгийрч, газар дэлхийн
гарал үүслийг оноон танихыг эрмэлзэж, түүнийхээ үр дүнд тэнгэрийн тухай
үзэл баримтлалыг боловсруулан жирийн нэгэн ойлголтын хүрээнээс хальж, ай
(категори)-н хэмжээнд хүргэжээ. Тэнгэрийн тухай үзэл агуулгад нь нэвтэрснээр
домгийн сэтгэлгээний нэгдмэл бүтэц, орчилт өгүүлэмжийн цар хүрээг
тэлж, цаашид ертөнцийг үзэх үзлийн шинэ төлөвт шилжин орох уг үндсийг
төлөвшүүлсэн юм. Ингэснээр хүний мөн чанарын тухай ойлголт шинэчлэгдэхдээ
нэг талаас хүн тэнгэрийн шууд зорилгот үйл ажиллагааны бүтээл, нөгөө талаас
тэнгэр гаралт юмс үзэгдлийн үр дүн (жишээ нь, хад чулуунаас хага тусан гарч
ирсэн гэх) тэнгэрлиг, ер бусын хүчин чадал бүхий мөн чанартай хэмээх ойлголт
болон төлөвшжээ. Улмаар эдүгээг хүртэл “тэнгэр заяат Монгол хүн” ойлголт
хадгалагдсаар байгаа билээ.
    Гурван ертөнцийн тухай ойлголт ч нэгдмэл ертөнцийн харилцан үйлчлэлийн
үр дүнд тогтож байгаа бөгөөд нэгэн зүйлийн тэнгэр болох “эрлэг”-ийн үйл
ажиллагаа нь эцсийн дүндээ доод ертөнцийг буй болгож байгаа нь туйлын
эсрэг, тэсрэг (нэг нь бүтээгч, нөгөө нь түйвээгч г.м) мөн чанарын илэрхийлэл
бус, харин ёс суртахууны үзэл баримтлал, түүний зөрчлийг илэрхийлж байдаг.
Эртний Монголчуудын ёс суртахууны үзэл баримтлалын уг үндэс нь домог
үлгэрт гүнзгий агуулгаар холбогдож байдаг боловч түүний нарийвчилсан хэм
хэмжээнүүд төдийлөн тусгагдаагүй бөгөөд харин зүйр цэцэн үгсийн төрөлд
илүү дэлгэрэнгүйгээр илэрхийлэгдсэн байдаг юм. Домог-үлгэр дэх хүний мөн
чанарын үндсэн дээр ёс суртахууны гол агуулга тодорхойлогдох бөгөөд тэрхүү
мөн чанарыг цэврээр нь ёс суртахууны эхлэл цэг буюу тодорхойгүй төлөв хэмээн
тооцож болох ба түүнийг хүн үзэл санаа, үйл ажиллагаагаараа батлан хэрэгжүүлэх
юм уу, доройтуулан бууруулснаар ёс суртахууны эерэг, сөрөг үнэлэмжүүд илрэн
гарахад хүргэдэг.
    Домгийн сэтгэлгээнд Монголчууд орчлон ертөнцийн бүхий л үйл явц, үзэгдэл
юмсыг амьтайгаар төсөөлж, тэдгээртэй чин сэтгэлийн угаас гүн хүндэтгэлтэй
харилцдаг байлаа. Нэгэнт амь буй учраас гадаад үзэгдэх байдлынхаа адилаар
хэнд ч шууд ойлгогдох аргагүй ер бусын чанартай гэдгийг учир зүйн үүднээс
ухаарч, тэдэнтэй нэгдэн амьдрахад зохицлын үзэл санааг тулгуур болгож байжээ.
Энэ үндсэн дээр “сүнс”-ний тухай анхны сэтгэлгээ төлөвшин тогтсон бөгөөд
эртний Монголчуудын сэтгэлгээний “юм” хийгээд “санаа” хоёрыг ялган үзэх
болсон сэтгэхүйн хийсвэрлэлийн үр дүнд сүнсний тухай ойлголт бүрэлдсэн гэж
үзэж болно. Домгийн сэтгэлгээ ёсоор сүнс нь байгаль, нийгмийн аливаа үзэгдэл
юмсад оршдог бөгөөд тэр нь тухайн биедээ амь орших үндсэн нөхцөл болохын
хамт зарим тохиолдолд биеэс гарч оддог, мөн буцаж ордог мөнх бус шинжтэй

                                      372
                          Монголын түүх, соёл, ёс заншил

байдаг. Сүнс нь хэлбэрийн хувьд олон янз, тэр нь уг юмс үзэгдлийн гадаад дүрс
байдлаар дамжин илэрдэг гэж үздэг учраас түүнийг танин мэдэхийн тулд аливаа
зүйлийн хөдөлгөөний хэв шинж, дүрчлэлд ихээхэн анхаарлаа хандуулдаг юм.
Гэхдээ энэхүү сүнс нь туйлын дээд оршихуйн утга агуулгыг илэрхийлдэггүй
бөгөөд ямар нэгэн мөнхийн хөдөлгөөнгүй үе шатны илэрхийлэл биш юм. Харин
сүнснүүд оршин байх арга, орон, цагийн нэгэн орчилд байх тул түүгээрээ
харилцан нөхцөлдөх, ямар нэгэн үйл явдлын нөхцөл шалтгаан болж байдаг.
Тэр шинжид нь тулгуурлан аливаа зүйлд сүнсэн биеэр нь дамжин харилцах
боломжтой гэсэн ойлголт төлөвшсөн нь Монголчуудын цаашдын сэтгэлгээ, соёл,
шашин шүтлэг, ёс заншлын төлөвшил хөгжилд томоохон нөлөө үзүүлсэн байна.
Монголчууд “сүнс” хэмээх ойлголтыг “амь” гэсэн үзэл санаатай хамтатган, эсвэл
түүнээс ургуулан ойлгож ирсэн гэж үзэж болох юм. Тиймээс уламжлалт соёлд
газарт зоосон гадасны нүхийг ч бөглөх юм уу, агнасан амьтны эд эрхтэн зэргээс
байгаль дэлхийд дээжлэн өргөх заншлуудыг төлөвшүүлэн бий болгосон байна.
Улмаар газар дэлхий дээр онцгой гавьяа байгуулсан хүний сүнс од эрхэс болох
сэтгэлгээ ч бүрэлдэн тогтсон юм. Улмаар “сүнс” нь биеэс ангид оршиж болох
тухай болон сүнсний орших оронг хөнөөвөл бие нь үхэж болох тухай төсөөлөл ч
тод томруун дүрслэгддэг.
    Домгийн сэтгэлгээн дэх нэг онцгой чухал ойлголт бол “хумхийн тоос”
юм. Бүтээгч хүчнүүд бол газар дэлхий, орчлон ертөнцийн эхлэлийг ухамсарт
идэвхийллээр өдөөж өгсөн байдаг бол түүнийг жинхэнэ биет зүйлс болгогч, ер
нь аливаа материаллаг эд юмсыг бүрдүүлэгч жижиг хэсэг нь энэхүү “хумхийн
тоос” мөн. Хумхийн тоос нь бөөгнөрөн хуралдсаар газар дэлхий болон түүний
дээр оршигч аливаа эд юмсыг үүсгэн бүрэлдүүлжээ. Ийнхүү туурвигчийн
бүтээл болж үүсээгүй, түүнтэй нэгэн зэрэг оршин байсан тухай агуулгаас үзэхэд,
“хумхийн тоос” нь мөнх шинж чанартай бөгөөд түүнийг хэн нэгэн үүсгэн
бүтээгээгүй, огторгуйн орон зайд зогсолтгүй хувьсан шилжиж оршдог ажээ. Энэ
талаас нь үзэхэд, Монголчуудын домгийн сэтгэлгээнд ертөнцийг санаалаг болон
материаллаг хоёр зарчмын нэгдэл болгон тайлбарлах оролдлого илэрч байсан
байна. Хүн хэдийгээр бие махбодиос бүрддэг боловч тэр нь газар дэлхий дээрх
бусад эд юмсын адил хумхийн тоосноос бүрэлдээгүй бөгөөд янз бүрийн амьтан,
ургамлууд материаллаг ертөнцөөс тусдаа үүсэж, түүний хувьслын явцад хүн
үүсэж бий болсон гэж домгийн өгүүлэмжид тод томруун тусгасан байна.
    Монголчуудын домгийн сэтгэлгээний хөрс суурин дээр төлөвшин тогтсон
ертөнцийг үзэх үзлийн томоохон тогтолцоо нь бөөгийн ертөнцийг үзэх үзэл
бөгөөд ертөнцийн бүтцийн хувьд нартаас цааш “харанхуйн орон” орших бөгөөд
тэнд нартад амьдралаа төгсгөсөн сүнснүүд мөнхийн амьдралаа үргэлжлүүлж
байдаг бол түүнээс цааш тэнгэрсийн орон оршдог хэмээн үзнэ. Монголчуудын
уламжлалт үзлээр хүн тэнгэрээс амь, амьсгалыг, газраас яс, мах, биеийг олдог

                                      373
                          Монголын түүх, соёл, ёс заншил

гэдэгт итгэж байсан боловч бодит ертөнцийн
зүйгээр хөгждөг хэмээн ухаарч байжээ. Анхандаа
биеийн хөдөлмөр амьдралын үндэс мэт
ойлгогддог байхад газрыг гол шүтээн, харин
оюун санаа давуу үүрэгтэй гэдгийг ухаарсны
дараагаас тэнгэр гол шүтээн болсон. Тэнгэрийн
тухай ойлголт нь домгийн сэтгэлгээнд газар
дэлхийг бүтээгч идэвхитэй эхлэл, ертөнцийн
хамгийн хүчирхэг сүнсний агуулгаар ухаарагдаж
байсан бол бөөгийн ертөнцийг үзэхүйд
харьцангуй бие даасан ай (категори)-н хэмжээнд
хүртэл боловсрон төлөвшжээ. Тэнгэр ай нь а/
хөх тэнгэр, б/ харсан тэнгэр гэсэн хоёр харилцан
ялгаатай ойлголтоор илэрхийлэгдэнэ. Хөх тэнгэр Зураг 9.2. Бөөгийн мөргөл
нь домгийн үзэл дэх тэнгэрийн тухай ойлголтын Тайлбар: Тэнгэрт шүтэх онцлогийг
                                                 илэрхийлсэн зураглал
шууд үргэлжлэл, зарчмын хувьд бүх шүтээний Эх сурвалж:
эрхэм дээд хэлбэр, тоо болон чанарын хувьд http://mongolianshaman.com/
цорын ганц байдаг. Харсан тэнгэр нь чанарын болон тооны хувьд олон байх
бөгөөд ямар нэгэн үйл ажиллагаа, байгалийн сүр хүчийг дангаараа эзэмдэн
захирагч, тус тусдаа бие даасан шинжтэй юм. Бөөгийн ертөнцийг үзэхүйн
хөгжлийн явцад харсан тэнгэрийн тухай ойлголт байгаль дэлхий дээрх үзэгдэл
юмсын төдийгүй хүний үйлдэн хөдөлмөрлөх ажил үүргийн хуваарь тус бүрд
шахам бие даан төлөвшжээ.
    Бөөгийн үзэл дэх сүнсний тухай ойлголт нь байгаль дэлхийн бүх юмсад
оршин байдаг гэснээрээ домгийн сэтгэлгээтэй адил төстэй боловч а/ мөнх бус,
б/ мөнхийн шинжүүд бүхий бие даасан айн хэлбэрийг олж хөгжжээ. Хүнд гэхэд
амин буюу оюун ухааны, мах цусны буюу эхээс үүддэг, ясан буюу эцгээс үүддэг
гэсэн гурван төрлийн сүнс оршино гэж үзнэ. Хүнийг амьд байхад мах, цусны
сүнс нь бүх булчин, махбодиор дамжин байгаад насан өөд болоход зүрхэнд
хураагдаж, түүнийг задармагц үгүй болдог мөнх бус шинжтэй, ясны сүнс нь бүх
ясыг дамжин байгаад үхэхэд сүүжний ясанд хураагдаж, түүнийг сэтрэхэд хамт
устдаг мөнх бус бол харин амин сүнс нь хүний бие эхийн хэвлийд байхад зүүн
гарын эрхий хуруугаар ороод, уураг тархи, нугас мэдрэлийн судсуудаар дамжин
байрлаж, үхэхэд аман хүзүү, хатан хүзүү хоёрын завсрын нугасанд хураагдаж,
салсан цагт нь дэгдэж харанхуйн оронд очдог мөнхийн сүнс байдаг. Амьтны сүнс
нь хүнийхтэй төстэй гурван сүнснээс бүрддэг байхад бусад юмсынх тиймгүй ганц
сүнснээс бүрэлдсэн байдаг. Сүнс нь орчлон ертөнц дээрх мөнхийн амьдралын
баталгаа бөгөөд биет шинж чанар нь зуурдын шинжтэй зөвхөн сүнсний оршихуйн
нөхцөл мэт боловч хамгийн чухал ойлголт болох нартын амьдралыг утга

                                      374
                           Монголын түүх, соёл, ёс заншил

төгөлдөр болгох цорын ганц хүчин зүйл нь сүнс хийгээд бие махбодын тэнцвэрт
оршихуй юм. Тиймээс үхэл бол бие махбодын хувьд яригдахаас сүнсний туйлын
цэвэр оршихуйд огтхон ч хамаарахгүй боловч бөөгийн үзлийн чухам зорилго нь
уг сүнсийг цэвэр ариунаар нь чөлөөлөх явдалд бус харин ч нартын амьдралыг
зөв зохисоор нь үргэлжлүүлэх явдалд ханддаг.
    Дээрх гурван сүнсний тухай үзэл
баримтлалтай       холбоотой      ардын
уламжлалт     цээрлэх    ёс   төлөвшин
тогтсоныг энгийн амьдралын хэв
заншлаас төвөггүй олж харж болно.
Юуны өмнө мах, цусны сүнс хэмээх
ойлголттой холбоотойгоор хонь мал
төхөөрөхдөө зүрхнийх нь үнхэлцэг
хальсыг угаар нь зүсэн эргүүлж гаргаад
зүрхийг дундуур нь хоёр, эсвэл дөрөв
хувааж цусны бүлэнг авч хаядаг заншил Зураг 9.3. Монгол аргаар хонь төхөөрч буй
байна. Энэхүү заншил нь идшиндээ зураглал
                                          Тайлбар: Мал төхөөрөхөд сүнсний үзэлтэй
хэрэглэх гэж буй малын зүрхнээс түүний холбоотой зан үйл үйлддэг
мөнх бус сүнсийг хөөн дэгдээж Эх сурвалж: Малын хишиг: мах, махан
зайлуулдаг үзэл санаатай холбоотой. бүтээгдэхүүн. УБ., 2016.
Хэрэв тийн зайлуулахгүй бол түүнийг идсэн хүний амьдралд ямар нэгэн сөрөг
нөлөө үзүүлж болзошгүй гэж сэргийлж буй хэрэг мөн. Нэн ялангуяа, зүрх болон
түүний үнхэлцэг хальсанд чихсэн махыг хүүхдүүд идэх дуртай төдийгүй тэдний
хувь болгох уламжлалтай юм. Ясны сүнсний хувьд малын сүүж ясанд хураагддаг
тул Монголчууд сүүжийг мөлжөөд гэрт хонуулахыг цээрлэнэ. Гэрт хонуулах
болбол сүүжний нүхийг дайруулан хуга цохино. Үхээр, хий юм шүглэхээс
болгоомжилж буй хэрэг бөлгөө. Энэ заншил нь шууд утгаараа амьтдын ясны
сүнснээс болгоомжилж байгаа хэрэг бөгөөд аман зохиолын төрлүүдэд морь
чөдөрлөх, хүнийг нэрээр нь дуудах зэрэг хий зүйлсийн нөлөөллийн гол орогнох
орноор сүүжийг төлөөлүүлэн авч үздэг юм. Эдүгээ XXI зууны манай ард иргэд ч
мах чанаж сүүжний ясыг мөлжсөн бол даруй гарган хаядаг заншил хэвээр байгаа
нь гудамж талбайд мэр сэр хэвтэх сүүжний яснаас олж харж болно. Мөнх орших
сүнсний хувьд аман зохиолын өгүүлэмжид илүү тод томруун тусгагдсанаас гадна
оршуулгын ёс заншилд түлхүү хадгалагдан үлдсэн байх магадлалтай байна.
Үлгэр, туульсад атаатан дайсныхаа аман хүзүү хатан хүзүү хоёрын дундуур тас
харваад, эсвэл цавчаад хөнөөх өгүүлэмж түгээмэл тохиолддог нь түүнийг
бүрмөсөн үхүүлж амин сүнсийг нь сүнсний орон руу дэгдээн илгээх үзэл санаатай
холбоотой. Эс тэгвээс ахин дахин амилж босоод төвөг учруулж болно хэмээн
итгэдэг. Мөн хүзүүний ясыг цэвэр сайхан мөлжөөд аман хүзүүний нугасны

                                       375
                         Монголын түүх, соёл, ёс заншил

нүхэнд нь дэрс, хулс хатгаж сэмжин өөхөөр ороон галд өргөдөг уламжлал ч
байдаг. Оршуулгын зан үйлд талийгчийг нас барснаас хойш 49 дэх хоногийг
хүртэл зул хүж барьж, тухайн өдөр нь нохой шувуу, хүүхэд, хөгшдийг хооллох
заншил үйлддэг нь мөнх сүнсний өөрийн биеэс ангижран сүнсний орондоо одох
өдрийг тэмдэглэж буй хэрэг. Нэгэнт аман хүзүү хатан хүзүү хоёр салвал амин
сүнс шууд дэгдэн харанхуйн оронд одох боловч хүний хувьд талийгчийн хүзүүг
хөндөх ёсон үгүй тул өөрийн жамаар биеэ орхин дэгдэх өдрийг хүртэл гашуудал,
бэлгэдлийн зан үйлүүдийг хийж гүйцэтгэдэг байна.
    Нартын амьдралыг чухалчлан буй хүн зөвхөн өөрийн нөөц бололцоог
дайчлах төдийгөөр бус уг туйлын цэвэр оршихуйдаа оршин буй сүнснүүдийн
зарим хэсгийн буюу онгод, лус, савдгийн туслалцааг заавал авдаг гэж үздэг.
Сүнс нь цэврээрээ оршихдоо өөрөөсөө гэрэл цацруулан оршдог бөгөөд
харанхуйн оронд нар, сар, од мичид байдаггүй харин зөвхөн сүнснүүд өөрсдийн
гэрлээр гэрэлтүүлж амьдардаг гэдэг. Тийм ч учраас хэрэв сүнснүүд хүнд
зарим тохиолдолд ил гарч мэдэгдэх бол гэрэл туяагаар дамжин илэрдэг. Зарим
тохиолдолд сүнс эргэн төрдөг хэмээх үзэл илэрч байдаг бөгөөд энэ нь нилээд
хожмын үзэл байхыг үгүйсгэх аргагүй. Тэдгээр сүнс зарим тохиолдолд төөрч
будилах явдал гардаг бөгөөд хэрэв тийнхүү төөрөх бол газрын гадаргуу дээгүүр
гүйдэг ба хүн түүнийг бусад сүнс, онгодын туслалцаатайгаар хөдөлгөөнийг нь
хориглох болоцоотой байна. Сүнсний тухай айн нэг томоохон бүрэлдвэр хэсэг
нь “эзэн/д/” бөгөөд дотроо а/ газрын, б/ усны хэмээн хоёр үндсэн ангилалд
хуваагдана. Чанарын хувьд нэг адил боловч тооны хувьд нутаг орны байршлаар
тодорхойлогдсон олон байх ба эзэд нь өөр өөрийн харъяалагдах газар усны бүхий
л үзэгдэл юмс, үйл явцын сүнсийг захиран нэгтгэж байдаг хүчирхэг хий ухаар
зүйлс (субстанц) юм. Тэдгээр эзэд газар усны өнгөн давхаргаас дээших тохой
хэрийн орон зайг эзлэн байх газар тэнгэрийн савслагад орших бөгөөд байнгын
хөдөлгөөнтэй, түүгээрээ өөрсдийн оршин буйг батлан харуулахаас гадна хүний
зүгээс тэдний мэдэлд орших эд юмстай хэрхэн харьцсаны нь үр дүнгээр зохих
хариуг өгч байдаг идэвхитэй, ухамсартай байдаг. Хожмоо газрын эздийг савдаг,
усны эздийг лус хэмээн нэрийдэх болсон юм.
    “Онгод” хэмээх онцгой төрлийн сүнсний тухай ойлголтонд түшиглэн бөөгийн
зан үйлийн тогтолцоо бүхэлдээ бүрэлдэн тогтсон гэж хэлэхэд бүрэн үгүйсгэх
аргагүй юм. Онгод байдаг тулдаа хүн төрөлхтөн хий ухаар юмсын оршихуйтай
харилцаж чаддаг бөгөөд тэр нь орчлон ертөнцийн сүнслэг нэгдмэл чанарыг
илэрхийлсэн ойлголт гэж үзэж болно. Онгод нь а/ лусаас гаралтай, б/ сүнснээс
гаралтай гэсэн хоёр төрөлд ангилагдах ба идэвхитэй, ухамсарт зүйлс байж
өөртэйгээ харьцах хүнийг өөрөө сонгон түүнд нөлөөллөө ямар нэгэн байдлаар
үзүүлж, хүсэл зоригоо гүйцэлдүүлдэг. Сүнснээс гаралтай онгодыг нэг талаас
харанхуйн оронд мөнх оршдог эргэж хэзээ ч хүний биед шилждэггүй хамгийн

                                     376
                         Монголын түүх, соёл, ёс заншил

хүчирхэг (томоохон бөө нарын гэх мэт) сүнс хэмээн ухаарч болох бөгөөд энэ
талаараа сүнс ахин төрөх буддын сургаалаас үндсээрээ ялгаатай юм.
                                    Буддизм бүр Хүннүгийн үеэс Монгол
                                    нутгийн зарим хэсэгт нэвтэрсэн гэдэг ч
                                    Монголчуудын ертөнцийг үзэх үзэлд
                                    өөрчлөлт оруулж өөрийн тодорхой байр
                                    суурийг эзлэхүйц хэмжээнд хүрч чадаагүй
                                    юм. Харин гурав дахь дэлгэрэлтээр хаад
                                    ноёдын ордон өргөөгөөр хязгаарлагдсангүй,
                                    харин ч нийт олны шүтлэг, соёл болж өргөн
                                    бөгөөд гүнзгий нэвтэрч шингэсэн байдаг.
                                    Ийнхүү XYI зуунаас Монголд буддизм дахь
Зураг 9.4. Агваандандар (1759-1840) шарын шашин эрчимтэй дэлгэрч ялангуяа
Тайлбар: Гүн ухаантан, лхаарамба
                                    байгаль дэлхий хүний амьдралын мөн
Эх сурвалж: https://www.ugluu.mn/
                                    чанар утга учрын тухай Монгол уламжлалыг
хөгжүүлсэн байна. Ертөнцийг үзэхүйн хувьд буддист зарим сэтгэгчид домгийн
сэтгэлгээн дэх “хумхийн тоос”-ны үзэл санааг буддын философийн махбодийн
сургаалтай хослуулан хөгжүүлсэн үзэл баримтлал гэмээр онолыг дэвшүүлэн
тавьж байлаа. Монголын буддын нэрт сэтгэгч Агваандандар (1759-1842) аливаа
тодорхой бодитыг нарийсган үзсээр эцэстээ маш нарийн тоосонд тултал үзнэ.
Бодит юмсыг бүрэлдэхүүн хэсгүүдэд ангилан задалсаар, маш нарийн тоос хэмээх
дахин цааш хуваагдашгүй жижиг хэсгүүдэд хүрч ирдэг. Энэхүү маш нарийн тоос
бол бүхний анхдагч эхлэл мөн гэж үзсэн байна. Тэрбээр маш нарийн тоосны
шинж чанарыг дэлгэрүүлэн авч үзэхдээ, түүнийг цааш дахин задрах, дотоод хувь
хэсэг үгүй болохыг онцлон тэмдэглэж байжээ. Агваандандар маш нарийн тоосыг
гал, хий, ус, шороо хэмээх дөрвөн махбод хийгээд дуу, амт, үнэр, хүрэлцэхүй
хэмээх найман эдийг тэмдэглэсэн ойлголтын байдлаар тайлбарлажээ. Үүнд дээрх
найман эдийг цогцос байдлаар, бас дөрвөлсөн, эсхүл хоёрлосон хэлбэрээр аливаа
юмны материаллаг эхлэл болгон ойлгож байжээ.
     Буддист ертөнцийг үзэхүйд дөрвөн үнэний сургаалын гол ойлголт болох
“зовлон” хэмээх асуудал чухал байр суурь эзлэдэг бөгөөд түүнийг шүтэн
барилдахуйн 12 зарчим (гадаад ба дотоод, дүрс ба мэдэл, сав ба шим)-аар
тайлбарлаж, хамаг юм шүтэн барилдсаны эрхээр орчлонгийн дотор эргэн
эргэн төрж байдаг учраас үүнийг орчлонгийн хүлээс хэмээн нэрлэж түүнийг
тайлан гарах хэрэгтэй болдог хэмээн үздэг. Бүхий л зовлонгоос ангижрахыг
нирван хэмээн үзэж, энэ нь ертөнцөөс тасран одох аль нэгэн мөнх тогтвортой
жаргалангийн оронд хүрэх тухай ойлголт биш, харин зовлон бол амьдралын
мөн чанар учраас түүнийг мэдлэг ухааны хүчээр гэтлэх ёстой гэдэг. Зовлонгоос
ангижрах зам мөр нь өөрийн амьдралын зайлшгүйгээ танин мэдэж байж чөлөөт

                                     377
                          Монголын түүх, соёл, ёс заншил

байдалд хүрэх явдал бөгөөд үүний тулд чөлөө (буруу үзэл, адгуус, бирд, там,
зах хязгаарт төрсөн, тэрс номтон, тэнэг хэлгий, асури гэсэн найман чөлөөгүйг
давах), учрал (өөрийн болон бусдын) гэсэн хоёр үндсэн ойлголтыг мэдэх ёстой.
    Буддист ертөнцийг үзэхүйгээр мөнхийн тогтвортой байдлыг хүлээн
зөвшөөрдөггүй бөгөөд бодит байдлын мөн чанарт нийцэхгүй гэж үздэг. Ингээд
тэд мөнхгүйн үзлийг сургадаг ба энэ үзлээр хувьсан өөрчлөгдөхүй нь бодит
байдлын, тогтвортой байдал нь мэдлэгийн түвшинд ухаарагдах бөгөөд хувьсан
өөрчлөгдөхүйн мөн чанар нь харин мөнх тогтвортой байдаг. Юмс үзэгдэл
өөрчлөгдөхдөө агшин бүрд хувьсах бөгөөд тийм ч учраас бодит байдал бол
тогтворгүй, тэдгээр оршихуйн хамгийн бага хугацаа нь агшин байна. Өөрөөр
хэлбэл ямар нэгэн үйл явц нэгээхэн агшинд болоод өнгөрсөн ч энэ нь үнэн
бодитой хэмээх хангалттай үндэс болдог гэж үздэг. Энэхүү агшин тутамд хувьсан
өөрчлөгдөж байгаа үйл явцыг бид мэдрэхүйн туршлагаараа танин мэдэх бөгөөд
ингэснээр мэдлэг тасралтгүй үргэлжлэх холбоонд оршдог.
    XҮI-XҮII зууны Монголын сэтгэгч Гүүш Цорж “Чухал хэрэглэгч төгс утгат
нэрт шастир” номондоо эхлээд хов хоосон хий байж дараа нь тэр хоосныг агаар
дүүргэн 1,600,000 бээр зузаан хийн мандал үүссэн, үүлнээс хур орж 1,120,000
бээр гүн, 1,203,000 бээр өргөн нуур далай үүсэж дээрээс давтах салхины эрхэнд
хатуу өрмөн хөрс бий болж улмаар газар үүссэн бөгөөд орчлон ертөнцийн уг эх
нь хий, тив дэлхийн эх нь ус, түүнээс газар бий болсон тухай дурдаж байсан бол
Мэргэн Гэгээн “Алтан товч” зохиолдоо мөн орчлонгийн үүслийн тухай санал
дэвшүүлж агаарын хөдөлгөөний үр дүнд орчлон үүссэн гэж үзжээ. Агаарын
урсгал улайсан халж улмаар галан мандал үүсэхэд хүйтэн хий, халуун гал хоёрт
чийг гарч тэр нь хуримтлагдсанаар усан мандал үүсгэдэг хэмээн үзэж байжээ.
    ХХ зууны дунд үеэс хойш Монголчуудын ертөнцийг үзэхүйд шинжлэх
ухааны мэдлэг онцгой байр суурь эзлэж байгаа бөгөөд ертөнцийг үзэхүйн
харилцан адилгүй уламжлалт үзэл баримтлалууд нь төрөлх соёл, ёс заншил,
зан үйлүүдийн утга учрыг ухаарах, түүний үнэ цэнийг ойлгоход чухал хувь
нэмэртэй юм.




                                      378
                           Монголын түүх, соёл, ёс заншил

          9.2. СУРГУУЛЬ, БОЛОВСРОЛЫН ТҮҮХЭН ХӨГЖИЛ

    Сургууль, боловсролын түүх: Монголын боловсролын хөгжлийг 1.
Уламжлалт боловсролын үе (а/ эртнээс XII зуун, б/ XIII-XIV зуун, в/ XIV-XVI
зуун, г/ XVII-XIX зуун, д/ ХХ зууны эхэн), 2. Орчин цагийн боловсрол (а/ 1921-
1940 он, б/ 1940-1960 он, в/ 1960-1990 он, г/ 1990 оноос өнөөг хүртэл) хэмээн
түүхийн хувьд үечлэн үздэг.
    Түүхэн эх сурвалжаас үзвэл Хүннүгийн үеэс тодорхой хүрээллийн хүрээнд
бичиг үсгийн боловсролыг олгодог байсан бол нутаг орны байдлаас суурин соёл
иргэншилд шилжин орсон Монгол угсааны улсууд IV-VI зуунд түшмэд бэлтгэх
сургууль байгуулсан байдаг бөгөөд 399 онд номонд мэргэшсэн их бичгийн хүн
5-ыг бэлтгэн гаргаж байсан бол 466 онд Гацааны сургууль байгуулж байсан ажээ.
Улмаар Х-XI зуунд Хятан улс хошуу болгонд “их”, “бага” бичгийн сургууль,
эрдмийн хүрээлэн байгуулсан байна.
    XIII зууны үед Монголын эзэнт гүрэн бий болсноор зөвхөн нүүдэлчин улс
аймгууд төдийгүй эртний боловсролын үндэс суурь бүхий улс гүрнүүдийг эзлэн
захирах болсон нь боловсролын байгууллагын хөгжилд хүчтэй түлхэц үзүүлсэн
байна. Төр түмнийг удирдан жолоодох мэргэн ухаантай, мэдлэг гүнтэй төрийн
түшмэд, ноёд зайлшгүй шаардагдах болсон тул төрийн хөвгүүдийн сургууль
гэгч байгууллагыг 1234 онд Өгэдэй хаан зарлиг гарган байгуулжээ. Төрийн
хөвгүүдийн сургууль нь төр засагт алба хаших мэдлэг чадвар бүхий өндөр
боловсролтой албан хаагчдыг бэлтгэдэг их, дээд сургуулийн шинжтэй байсан
юм. Харин түүнийг эрхлэн хөтлөх Төрийн хөвгүүдийн гэгээрлийн алба нь хаант
төрийн боловсрол гэгээрлийн асуудлыг хариуцан эрхлэх төрийн байгууллага
бөгөөд өнөөгийн ойлголтоор бол Боловсролын яамтай ойролцоо үүрэгтэй байсан
тул боловсролын газруудыг удирдаж байв. Энэ сургуулийн онцлог нь хаан, ноёд
түшмэл зэрэг хаант төрийн дээгүүр зэрэг зиндааны угсаа залгамжлагчдын үр
хүүхэд, ихэвчлэн эрэгтэй хүүхдүүдийг сонгон элсүүлж, хууль журам, ёс ёслол,
гүн ухаан, хэл бичиг, утга зохиолын боловсрол олгодог байсан ба анх 18 хөвгүүн
элсүүлэн суралцуулсан байдаг. Хубилай хааны үед Төрийн хөвгүүдийн сургууль
өргөжин хөгжиж, 1271 онд Юань улсын их нийслэл Дайдуд Монгол төрийн
хөвгүүдийн сургууль, Монгол төрийн хөвгүүдийн гэгээрлийг эрхлэх алба, 1285
онд Уйгур төрийн хөвгүүдийн сургууль, түүнийг эрхлэх алба бий болжээ. Юань
улсын түүхэнд тэмдэглэснээр бол тус сургуульд “Ачлалт ном”, “Шүүмжлэл
өгүүлэл”, “Мэнз бичиг”, “Хэв дунд бичиг”, “Их суртахуй” зэрэг Күнз тэргүүтэй
Хятадын сэтгэгчдийн сонгодог судруудыг үздэг байснаас гадна тус сургуулийн
сургалтын хөтөлбөрт монгол, хятад хэл бичиг, гүн ухаан, түүх, соёл, цэргийн
хэргийн мэдлэг, харваж намнах ур чадвар, газар зүй, орон судлал, түмэн бодисын
судлал, гоо зүй, урлаг судлалын зэрэг хичээл багтдаг байв. 1306 онд байгуулагдсан

                                       379
                          Монголын түүх, соёл, ёс заншил

Бээжингийн Күнзийн сүмд эзэн хааны их сорилгод орж тэнцсэн (шинжлэх ухааны
доктортой дүйцэхүйц) алдартай бичгийн хүмүүсийн нэрийг мөнхжүүлсэн 118
чулуун хөшөө бий бөгөөд тэдгээрийн дотор олон монгол хүний нэр бий.
    XIII зууны үед уугуул Монгол нутагт гэрийн сургууль түлхүү хөгжсөн байсан
гэж үздэг бөгөөд XIV-XVI зууны үед гэрийн сургуулиас гадна иргэний сургуулиуд
ч төлөвшин хөгжиж байсан. Монголчуудын оюуны соёл тухайн цагийн нөхцөл
байдлаас болж төдий л их хөгжиж чадаагүй байсан боловч бүрмөсөн тасалдаагүй
бөгөөд суралцахад баримтлах тодорхой ёс горим төлөвшиж байжээ. Тухайлбал,
шавь нь багшийгаа дагаж бичиг үсэг сурч эхлэхдээ багшдаа хонь, архийг бэлэг
барьж мөргөдөг бол хожим өдөр бүр уулзахдаа зөвхөн мөргөж ёслохоос гадна
бичиж уншихыг нэгэнт сурсны хойно багшдаа нэг саарал морь, нэг цагаан хувцас
барьж талархах ёстой байжээ. Иргэний сургууль, боловсролын хувьд гэрийн
сургууль тэргүүлэх үүрэгтэй хэвээр байсан ч засаг захиргааны албан хаагч,
бичээч, түшмэл бэлтгэх зорилгоор зарим нэг сургуулийг Их хүрээ болон орон
нутагт байгуулан ажиллуулж байжээ. 1781-1790 он хүртэл Хан уулын чуулганы
даргаас эрхлэн харъяат хошуудын монгол бичгийн сургуулийн хөвгүүдийн
дотроос нас багыг нь манж бичигт сургах сургуулийг анх байгуулжээ. 1908
онд хүрээнд “Сурган тэжээх сургууль”, 1910 онд Улиастай хотод манж, монгол,
хятад бичгийн сургууль, Засагт хан, Сайн ноён хоёр аймагт сургууль байгуулан
ажиллуулж байсан мэдээ буй.
    Манжийн үеийн монголчуудын сургууль боловсролын салбарт шашны
сургууль ерөнхийдөө ноёрхож байсан билээ. Шашны сургалтын тогтолцоог
үндсэнд нь анхан шатны ба дээд гэж хоёр анги хуваан үзэж болно. Анхан шатны
сургуулиар 5-7 насны хөвгүүд үсээ хусуулан, лам дээл өмсөж лам багш нарын
дэргэд шавилан сууна. Тэд юуны өмнө төвөд үсэг заалгаж уншлага цээжилнэ.
Шашны анхан шатны сургуулийг төгсөгчдийн зарим нь дараах шатны сургууль
(дацан)-д шилжин орно. Хүрээнд 1739 онд Дэчингалавын дацан (Дүйнхор зурхайн),
1756 онд буддын гүн ухааны (цанид) Дашчоймбол дацан, 1760 онд Эмчийн дацан,
1779 онд Зурхайн дацан, 1790-ээд онд Жүдийн дацан, 1809 онд Гунгаачойлин
дацан зэрэг шашны төрөл бүрийн сургууль удаа дараагаар байгуулагджээ. Шашин
дэлгэрч байсан эхний үеэр лам нарт үндэсний бичиг үсэг зааж, ном зохиолыг төвөд
хэлнээс монголчлох явдлыг багагүй анхаарч байсан боловч тэр оролдлого чармайлт
нь аажмаар суларч, эцэстээ бараг байхгүй болоход хүрсэн нь эцсийн бүлэгт монгол
бичгийн үүрэг, ач холбогдлыг сулруулахад хүчтэй нөлөөлжээ.
    XVII зуунаас шарын шашин хүчтэй хөгжих болсон үеэс эхлэн Монголд
шашны сургалттай олон зуун сүм хийд байгуулагдсан. Шашны янз бүрийн
дацан сургуулиудад буддын шашны 5 салбар буюу шалгадаг ухаан, орчин чанд
ухаан, төв үзлийн ухаан, илт номын ухаан, номхтгохын ухааныг заадаг байжээ.
Мөн их, бага 5 ухааны ном үздэг байсны их таван ухаанд гүн ухаан, дотоод

                                      380
                          Монголын түүх, соёл, ёс заншил

ухаан буюу бурхны номлол, тэжээхүйн ухаан буюу анагаах ухаан, логик ухаан,
урлахуйн ухаан, бага таван ухаанд зурхай, яруу найраг, өгүүлэхүйн ухаан, холбон
найруулахуйн ухаан, жүжгийн ухаан ордог байжээ. Манжийн ноёрхолд орсонтой
холбоотойгоор иргэний сургуульд бичиг үсгээс гадна хууль эрх зүй, гадаад хэл
(манж хэл, бичиг) үзэх болсон.
    ХХ зууны эхэн үед гадаад ертөнцөөс тусгаарлагдмал байдлаасаа гарч, бусад
улс гүрэн, юуны урьд Орос улстай өргөн харилцаа холбоотой болж ирэхийн
хамтад монголчуудын оюун санааны амьдралд шинэ шинэ зүйл багагүй нэвтэрчээ.
Монголчуудын дунд орчин цагийн хөгжилтэй орнуудаас сурч гэгээрэх, тэдгээр
орны үлгэр загвараар улс орноо тохижуулан засах хүсэл эрмэлзэл их болж
иржээ. Энэ бүхэн тэр цагт соёл боловсролын талаар авч явуулсан зарим дэвшилт
арга хэмжээнд тусгалаа олсон байна. Монгол улсын засгийн газар, юуны урьд
иргэний сургууль, гэгээрлийн ажлыг үүсгэн явуулжээ. Сургууль, гэгээрлийн
ажилд өчүүхэн бага боловч төсөв зардлыг зориулан гаргах болжээ. Орчин цагийн
анхны сургуулийг 1912 онд дөрвөн аймаг, шавь таван газраас зарлан ирүүлсэн
47 хүүхдийн бүрэлдэхүүнтэйгээр Гадаад явдлын яамны дэргэд нээжээ. Оpoc,
Монголын харилцаа хөгжиж ирэхийн хамтад тус хоёр орны соёл гэгээрлийн
харилцаа хөгжиж эхлэв. Гадаад явдлын яамнаас эрхлэн монгол хүүхдийг сургах
орос хэл бичгийн сургуулийг байгуулж, Орос улсаас мэргэжилтэн багш нарыг
урин авчран хичээл заалгаж байв. Шашны сургууль нэлэнхүйдээ ноёрхож байсан
Монгол оронд орчин цагийн иргэний сургууль, гэгээрлийн эх үүсвэрийг ийнхүү
тавьж, монголчуудын үндэсний ухамсар, соёл боловсролын хэмжээ дээшилж
эхэлсэн нь Монгол улсын соёл боловсролын түүхэнд гарсан дэвшилт шинэ зүйл
байлаа. Гэвч сургууль, гэгээрлийн хэрэг тун их хүнд хүчир нөхцлийн дунд үүсэж
байсан учир зохих ёсоор бэхжин хөгжиж чадаагүй билээ.
    Үндэсний соёл боловсролыг хөгжүүлж, хүн амын боловсролын түвшинг
дээшлүүлэх, соёл урлаг, гэгээрлийн байгууллагыг үүсгэх, орчин үеийн шинжлэх
ухааныг хөгжүүлэх нь Ардын засгийн газрын бас нэг зорилго байв. 1922-1923
онд орон нутагт бага сургууль, Нийслэл Хүрээнд анхны дунд сургууль, багшийн
курс нээгдэв. Улмаар 1924 онд Ардыг гэгээрүүлэх яамыг нээж, нягтлан бодох,
хоршоо, хууль цаазын зэрэг тусгай сургуулиудыг байгуулав. Түүнчлэн гадаад
улсын цэрэг, иргэний сургуульд монгол залуусыг явуулан сургах болсон байна.
1922 онд Дорно дахины их сургуульд (КУТВ) 15 хүн, Буриадын цэргийн
сургуульд (1924) 7 хүнийг тус тус илгээсэн ба 1924 оноос орчуулагч бэлтгэх
зорилгоор Ленинградын дорно дахины олон улсын хэл бичгийн их сургуульд 18
хүн томилон явуулжээ. 1925 онд монгол залуучууд Орос, Герман, Францад очиж
хүн төрөлхтний соёлын өв сангаас суралцах болжээ.
    Хүн амын бичиг үсгийн мэдлэг, боловсролын төвшинг дээшлүүлэхэд онцгой
анхаарал тавьж, насанд хүрсэн хүмүүсийг бичиг үсэгт сургах ажлыг гэрийн

                                      381
                         Монголын түүх, соёл, ёс заншил

сургалт, бүлгэм, түр сургууль зэрэг хэлбэрээр зохион байгуулсан байна. Бичиг
мэдэх хүнээр баг, сумын залууст бичиг үсэг заан сургах гэрийн сургалтын
уламжлалт аргыг өргөн хэрэглэв. Нам, эвлэл, эмэгтэйчүүдийн байгууллагын
гишүүд, цэргийн ангиудын албан хаагчдыг бичиг үсэгт сургах бүлгэм өргөнөөр
байгуулж ажиллуулсан юм.
    Сургуулийн насны хүүхдийг ерөнхий боловсролын сургуульд хамран сургах
зорилтыг эрчимтэй хэрэгжүүлж бага, бүрэн бус дунд, бүрэн дунд сургуулиас
бүрдсэн ерөнхий боловсролын сургуулийн тогтолцоо бий болов. Улс орны аж
ахуй, соёлын байгууллагад шаардагдаж байсан мэргэжилтнүүдийг бэлтгэхэд
тусгай мэргэжлийн дунд сургуулиуд маш чухал үүрэг гүйцэтгэх болжээ. Нам,
улсын төв сургуулиар нам, төрийн байгууллагын удирдах ажилтныг, Багш
нарыг бэлтгэх сургуулиар бага, дунд сургуулийн багш нарыг, Санхүүгийн
техникумаар нягтлан бодогчдыг, Худалдааны техникумаар түүхий эд, ангийн
үсний болон худалдааны байгууллагын ажилтныг, Хөдөө аж ахуйн техникумаар
малын бага эмч, зоотехникчдийг, Хүн эмнэлгийн техникумаар бага эмч, эх
баригч, эм найруулагчдыг тус тус бэлтгэж байлаа. Үүний хамт дээд, тусгай дунд
боловсролтой мэргэжилтнийг гадаад орнуудад сурган бэлтгэх болжээ.
    Улс орны нийгэм-эдийн засаг хурдацтай хөгжих болсон нь мэргэжлийн
боловсролыг эрчимтэй хөгжүүлэх шаардлагыг хурцаар дэвшүүлэн тавьсан
юм. Тус оронд дээд боловсролыг хөгжүүлэхэд чиглэсэн анхны арга хэмжээ бол
1940 онд Улаанбаатар хотын багшийн сургуулийн дэргэд дунд сургуулийн багш
бэлтгэх хоёр жилийн хугацаатай факультет байгуулсан ба 1941 онд нам, улсын
төв сургуулийг Намын шинэ хүчний дээд сургууль болгон өөрчлөн байгуулж,
бүрэн бус дээд боловсролтой мэргэжилтэн бэлтгэх болсон явдал байв. Намын
шинэ хүчний дээд сургууль нам, улс, олон нийтийн байгууллагын удирдах
ажилтан болон хуульч, сэтгүүлч нарыг бэлтгэж байсан юм. Энэ сургууль 1953
оноос эхлэн төгсөгчдөдөө бүрэн дээд боловсролын диплом олгох болсон билээ.
    1942 онд Монгол Улсын Их Сургуулийг зоо-мал эмнэлэг, хүн эмнэлэг, багш
нарын 3 салбар, 90 гаруй оюутантай нээж, 1946 онд анхны төгсөлтөө хийжээ.
МУИС богино хугацаанд зохион байгуулалт, материаллаг баазын талаар
бэхэжжээ. 1957 оны байдлаар МУИС-д түүх, эдийн засаг, монгол хэл уран
зохиол, гадаад хэлний салбар бүхий Нийгмийн ухааны факультет, мал эмнэлэг,
зоотехник, агрономийн салбар бүхий Хөдөө аж ахуйн факультет, математик,
физик, хими, биологи, газар зүйн салбар бүхий Байгалийн ухааны факультет,
нарийн төрөл бүрийн мэргэжлийн эмч бэлтгэх Анагаах ухааны факультет, 39
тэнхим, 2500 гаруй оюутантай болсон байв. МУИС улс ардын аж ахуй, соёлын
салбарт шаардлагатай төрөл бүрийн мэргэжилтэн бэлтгэх гол уурхай болж
хувирчээ. Дээд боловсролын байгууллагын хөгжилд гарсан чухал ололт бол
төрөлжсөн дээд сургуулиуд байгуулагдсан явдал байв.

                                     382
                           Монголын түүх, соёл, ёс заншил

    Уламжлалт сургалтын онцлог:
Монголчуудын          үр      хүүхэддээ
боловсрол олгож байсан хэлбэр нь
шавь сургалтын тогтолцоо байжээ.
Эрдэм номтой гэгддэг бичгийн хүнээр
үр хүүхэддээ өөрийн гэртээ бичиг
заалгах, мөн тэдний гэрт хүүхдээ
шавилан суулгах, хот айлын хүүхдүүд
нэг дор нэг айлд бичиг заалгах зэрэг
гэрээр сургах олон янзын хэлбэр
                                            Зураг 9.5. Шавь сургалтын зураглал
байсан байна. Багшийн сургах аргыг Тайлбар: Уламжлалт сургалтын нэгэн төрөл
номлохуйн ёс гэж нэрлэдэг бол шавийн Эх сурвалж: http://www.davalgaa.mn/
сурах аргыг сонсохуйн ёс хэмээн үзэж Богд Зонхавын сургаалд тэмдэглэгдэн
үлдсэн зарчмыг үндэс болгон тодорхой сургах, сургах зарчмуудыг боловсруулжээ.
Түүний ёсоор номын ухаанд шамдан суралцагч нь “савны гурван гэм”-ийг тэвчин,
“зургаан хуран мэдэл”-ийг үүсгэж, “гурван бэлгэ чанар”-ыг төрүүлж байж сая
түүнээ суралцахуйн үүд нээгдэх учиртай аж. Савны гурван гэм (а/ ам нь доошоо
харсан сав, б/ ариун бус сав, в/ ёроол нь цоорхой сав) гэдэг нь хүний оюун ухааныг
саваар зүйрлээд эрдэмд сургах нь саванд юмсыг хийж дүүргэхтэй адилтгасан
байдаг. Зургаан хуран мэдэл (а/ өөрийгөө өвчтөн мэт бодох, б/ багшийг эмч мэт
төсөөлөх, в/ номыг эм мэт үзэх, г/ суралцахыг эдгэрэхтэй зүйрлэх, д/ онол сургаал
гаргагчийг дээдлэх, е/ эрдэм ном өнөд хэрэгтэйг ухаарах) гэдэг нь суралцах явцдаа
сэтгэл санаа, бодол ухаанаа төвлөрүүлэхийн чухлыг сургасан байна. Харин “гурван
бэлгэ чанар” (а/ эрдэмд алагчлалгүй хандах, б/ авах гээхийн ухаанаар шинжих, в/
сурч буй эрдэмдээ шамдах) гэдгээр суралцах үндсэн баримтлалыг томъёолсон
байна. Эдгээрээс гадна Монголчууд энгийн нөхцөлд хүүхдийг хүмүүжүүлэн
сургахдаа дагуулан дууриалгах, итгүүлж үнэмшүүлэх, үлгэрлэн үзүүлэх, шахаж
шаардах, дасгал дадлага хийлгэх, магтан сайшаах, гуйж хүсэх, зөвлөн туслах,
хориглон цээрлүүлэх, айлган сүрдүүлэх, ичээн элэглэх, хайрлан хүндэтгэх зэрэг
маш олон аргуудыг хослуулан хэрэглэдэг байжээ.
    Төрийн хүний шинж, төрд алба хаших түшмэл хүнийг сонгох, сургах
боловсруулах тогтолцоо бүрэлдэн бий болж “Хаан хүний 35 эрдэм” (хайрлах
сэтгэл нэн эрхэм), “Хатан хүний 15 эрдэм” (сайхан ааль нэн эрхэм), “Түшмэл
хүний 9 эрдэм” (төвшин сэтгэл нэн эрхэм) зэрэг нарийвчлан сургах эрхэм
чанаруудыг Монгол ардын сурган хүмүүжүүлэх ухааны өвд томъёолсон байдаг.
Хүний оюун ухааныг дээдэлж, бичиг үсгийн боловсролыг эрхэмлэх үзэл санаа
нь Монголчуудын сурган хүмүүжүүлэх сэтгэлгээний нэг чухал ололт болно.
Жирийн ардын дунд ч үр хүүхдээ бичиг номтой, эрдэмтэй хүн болгож сурган
хүмүүжүүлэхийн тулд багаас нь нэг бол гэрийн сургуулиар үндэсний бичиг

                                       383
                            Монголын түүх, соёл, ёс заншил

үсэгт сургаж иргэний боловсрол олгох, нөгөө бол хүрээ хийдийн газар дацанд
шавилуулан хувраг болгохыг эрхэм зорилго болгож байжээ.
     Монголд олон зууны турш тасралтгүй үргэлжилсэн, уламжлалт соёлоо
хадгалан хойч үедээ өвлүүлэн залгамжлуулах гол төв нь “гэрийн сургууль”
байж Монгол үндэстний соёл, зан заншил, эх хэл бичиг, урлаг утга зохиолын өв
санг хадгалан хөгжүүлэх, хүүхдийг Монгол төлөвөөр нь хүмүүжүүлэхэд онцгой
үүрэг гүйцэтгэсэн юм. Орчин цагийн боловсрол түгэн дэлгэрэхээс өмнө Монгол
оронд хүн ард, хүүхэд залууст боловсрол мэдлэг, мэргэжил олгох зорилготой
гурван хэв шинжийн сургууль байжээ. Юуны өмнө үндэсний хэл бичгээр уншиж
бичих, тоо бодох, зурах, урлах, бие махбодыг тамиржуулах, хүмүүжүүлэх
зорилготой иргэний суурь боловсрол олгох гэрийн сургууль, Төвөд хэл бичиг
зааж шашны суурь боловсрол эзэмшүүлж сүм хийдэд хурлын лам нарыг бэлтгэх
шашны сургууль, хууль цааз, төр захиргааны боловсрол олгож төрийн түшээ,
тамгын ажилтныг бэлтгэх төрийн сургууль тус тус сургалт хүмүүжлийн үйл
ажиллагаа явуулж байжээ. Гэрийн сургууль нь суралцагчдад иргэний анхан
шатны боловсрол буюу дөрвөн аргын тоо, үндэсний бичиг үсгийн унших бичих
дадлага чадварыг олгох зорилготойн дээр ямар нэг ажил мэргэжлийн ур чадвар
олгох чиглэлтэй байв. Монголчуудын гэрийн сургууль бол монголын нүүдлийн
амьдрал, аж ахуй эрхлэлтэд онцгой тохирсон, хамгийн түгээмэл, энгийн
авсаархан, анхдагч сургуулийн нэг хэв шинж бөгөөд гэрийн сургуулийн арга
хэлбэр, зохион байгуулалт, хэрэглэгдэхүүн, агуулга арга зүй нь нэгэнт уламжлан
хэвшин тогтсон учраас өрхийн гишүүн бүхэн энэ л сургуулийг дамжин боловсрол
мэдлэг, хүмүүжлийг олдог байжээ. Монгол гэрийн сургуульд хэн ч багш, хэн ч
шавь байж болдог, өрхийн гишүүн бүр бие биедээ харилцан багш, шавь байдаг
учраас монгол өрх гэрийн тоогоор монгол сургууль байсан юм.
                                              Монголын уламжлалт ахуйн буюу амьдрах
                                              ухааны сургууль нь хүүхэд залууст бичиг
                                              ном заах биш харин дархан, мужаан, оёдол
                                              үйл зэрэг хүний онцгой авьяас билиг, ур
                                              ухааныг илүү шаардах ямар нэг тусгай
                                              мэргэжил эзэмшүүлэх чиглэлтэй байсан
                                              бөгөөд түүнийг мөн л гэрээр багшид
                                              дагалдуулан сургах шавилуулах аргаар
                                              олгож байсан. Монголчуудын гэрийн
                                              сургуулийн сургалтын зохион байгуулалт
                                              нь аж ахуй эрхлэлтээ дагасан шинжтэй
Зураг 9.6. Чөдөр зангидахыг зааж буй зураглал бөгөөд а/ өрхийн сургалт, б/ хот айлын
Тайлбар: Гэрийн сургалтын арга
Эх сурвалж: Малын хишиг: арьс, шир.           сургалт, в/ саахалтын сургалт гэсэн
УБ., 2016.                                    харьцангуй ялгаатай байжээ.

                                         384
                           Монголын түүх, соёл, ёс заншил

       Өрхийн сургалт нь гэрийн сургуулийн хамгийн түгээмэл хэлбэр байж
ихэвчлэн шавь нь багшийн гэрт очиж ном заалгах уламжлал нийтлэг байсан
ч чинээлэг, язгууртан зарим өрхийн сургалтанд гаднаас багш залж ирүүлэн
хүүхэддээ бичиг үсэг, ажил мэргэжил заалгах явдал байлаа. Хичээллэх хугацаа,
цаг үе нь ямар ч байж болох ба сургалтын арга, зарчим нь ихээхэн нээлттэй,
чөлөөтэй байхын зэрэгцээ суралцагч нэг бүртэй ганцаарчлан ажиллах боломжтой
учраас үр дүн нь харцангуй сайн байдаг. Хот айлын сургалт нь хамрах хүүхдийн
тоо арай олон бөгөөд тэдгээр айлын үе тэнгийн хүүхдүүдийг цуглуулан нэг
багш хичээл заана. Харин зун болоход малчин айлууд ойр саахалтлан бууж
аж ахуйгаа хамтран эрхэлдэг учраас саахалтын сургалт нь ихэвчлэн зуны цагт
явагддаг. Ойролцоо гэртэй хүүхдүүд нэг айлдаа цугларан багшаар ном заалган
даалгавар аваад дараагийн хичээлдээ ирэхдээ түүнийгээ шалгуулан дахин шинэ
зүйл заалгах маягаар хичээллэдэг. Саахалтын сургалтанд олон хүүхэд хамрагдах
боломжтой, олноороо хичээллэдгээрээ онцлогтой.
     Уламжлалт сургуулийн зохион байгуулалтын хэлбэрүүд яваандаа нийгмийн
хөгжлийг дагаад олон хэлбэр, хэв маягтай болж хөгжсөнөөр түр сургууль,
дамжаа, гэрээт сургууль зэрэг хэлбэр бий болжээ. Түр сургууль гэдэг нь бичиг
үсэгт тайлах сургалт байсан бөгөөд хугацааны хувьд 3 сараас хэтрэхгүй, уншуулж
сургахыг гол болгоно. Харин дамжаа нь ажил мэргэжил олгох зорилготой байсан
бол гэрээт сургуулийн хэлбэр нь харьцангуй хожуу үед үүссэн, суралцагч ба
сургагч нарын хооронд ам хэлцэл хийх, эсвэл бичгээр үйлдэн сургалтын хугацаа,
ур чадварыг тохиролцон явуулах сургалт юм. Ийнхүү гэрийн шавь сургалт бол
тусгай олон нөхцөл шаардахгүй, хамгийн хямд, сурах сургах хоёр хүний чин
сэтгэл нийлсэн байх тул чанартай явагддаг байлаа.
                                            Сурган хүмүүжүүлэх арга ухаан:
                                            Монголчууд үр хүүхдээ бага балчир
                                            гэж ялгахгүйгээр хэр чинээнд нь
                                            таарсан энгийн хөдөлмөрт оролцуулан
                                            хөдөлмөрийн сайхныг багаас нь
                                            мэдрүүлдэг байв. Хөлд орж алхах үеэс
                                            ойр зуурын зүйлийг зөөлгөж энд тэнд
                                            тавиулах, 3-4 насанд нь аяга шаазан
Зураг 9.7. Хурга, ишиг хариулж буй зураглал угаалгах, хурга ишиг эргүүлэх, 5-6
Тайлбар: Насны онцлогт тохирсон сурган      наснаас нь хурга ишиг, тугал хариулах,
хүмүүжүүлэх арга
                                            аргал түүлгэх, айраг цагаа бүлүүлэх,
Эх сурвалж: http://tsahim.reader.mn/
                                            даага унуулах зэрэг нүүдэлчдийн аж
амьдралын нэн тэргүүний хэрэгцээт дадал чадварыг олгож ирсэн байна.
Монголчууд ном эрдэмтэй хүн болох хүүхдийг багаас нь шинжин тогтоогоод
гэрийн сургуулиар ном зааж ирсэн уламжлалтай. Хүүхдийн оюун билгийг

                                       385
                           Монголын түүх, соёл, ёс заншил

нээгдүүлж, бичиг үсэг, ёс зүйн хүмүүжил сургах, баатарлаг зоригтой болгох, аж
төрөх чадварыг олгох зэрэг олон талтай хүмүүжлийн аргыг бий болгосон. Аливаа
хөдөлмөрийг хэрхэн гүйцэтгэхийг хий хоосон номлох биш харин өөрийн биеэр
үзүүлж дуурайлган сургадаг байсан нь монгол гэрийн хүмүүжлийн гол онцлог
давуу тал байлаа. Монгол хүүхдүүд шаардуулж шавдуулахгүйгээр эцэг эх ахмад
хүмүүсийг дуурайн хөдөлмөрлөсөөр амьдралын ухаанд суралцдаг байжээ.
Монгол хүний эрхэм сайхан чанарыг илтгэсэн хүнлэг энэрэнгүй, ахан дүүсэг,
төлөв даруу, хөдөлмөрч хичээнгүй, зоригтой, намба ёсорхог, ухаалаг, уужим
сэтгэл нь монгол ардын сурган хүмүүжүүлэх арга ухааны үр дүн юм.
     Гэрийн дотор “эцэг асралтай, эх энэрэлтэй, үр тахимдуу, эгч элэгсэг, дүү
бишрэлтэй” байхыг чухалчилж, сурган хүмүүжүүлэх нэг үндсэн зарчим нь хүнээр
хүн хийх зорилго бүхий аливаа үйлдэл, үйл ажиллагааг ямагт ажил хөдөлмөртэй
нягт холбон үздэг. Монголчууд ажил гэдэг ойлголтыг аж амьдрал, амьд явахын
учир утгатай дүйцүүлэн ухаарч, ажил хөдөлмөрийн үр дүнд хүн шиг хүн болно
хэмээн хүмүүжүүлж байв. Мөн хүмүүжлийн хамтач зарчмыг баримтлаж эв эеийг
хичээхийн чухлыг заан сургаж, үлгэрлэн харуулж байхаас гадна “хайр нь дотроо,
хал нь гаднаа” гэдэг зарчмыг сайтар мөрдөж байсан юм.
      Хүүхдийг нас насанд нь алхам алхмаар сургаж хүмүүжүүлж иржээ. Эрүүл,
бие чийрэг болгохын тулд 1-6 насны хүүхдийг цагаан идээ их идүүлэх, шар сүү,
айргаар биеийг шавших, аяга долоолгох, цай, давсан жинтүү дэрлүүлэх, морь
унуулж сургах, хөлд ормогц аяга таваг дөхүүлэх, аргал түлш оруулах, хурга ишиг
зөөх, барих, хаших зэрэг ажилд сургаж эхлэх, бороо, наранд нүцгэн явуулах,
аргал түүлгэх зэргээр сургадаг бол 7-12 насанд хатуу ааруул, ээзгий идүүлэх,
айраг бүлүүлэх, хонь малд явган явуулах, өглөө эрт босгож, орой аажуу унтуулах,
эрэгтэй хүүхдийг ноцолдуулах, барилдуулах, уул хаданд явуулж, амьсгааг
задлах, харин 13-аас дээш насанд худгаас ус татуулах, сур, нэхий элдүүлэх,
аян жинд дагуулж явах, эмнэг даага сургах, оёсон зүйлийнхээ учгийг шүдээр
таслуулах, эхэлсэн ажлыг өөрөөр нь заавал сайн гүйцэтгүүлэхийг эрмэлзэх зэрэг
шат дараалсан арга хэрэглүүрүүдийг ашиглаж байсан.
                                            Ажилсаг хөдөлмөрч болгохын тулд
                                            хүүхдийг хөлд орох үеэс нь эхлэн гар
                                            хөлийн үзүүрт хөдөлгөн, хүч чадалд нь
                                            тохирсон зүйл хийлгээд байвал 5-7
                                            насанд нь хөдөлмөрийн чиглэл эхэлж,
                                            бүтээлч үйл ажиллагаа, санаачлага
                                            хөгжиж, юмыг хөнгөн хийсвэр дуурайх
Зураг 9.8. Худгаас ус ховоодож буй зураглал ажиллагаанаас салж, өөрөө санаачлан
Тайлбар: Сурган хүмүүжүүлэх уламжлалт арга бүтээх ажиллагаанд ордог байна. 7-12
Эх сурвалж: http://tsahim.reader.mn/
                                            наснаас тоглоомоор тоглох нь багасаж

                                       386
                           Монголын түүх, соёл, ёс заншил

ирэхийн хамт эцэг эх нь том болж байгааг нь ойлгуулж гэр орны аливаа ажилд
оролцуулан урам хайрлаж, хөдөлмөрийн ач тусыг ойлгуулж, өөрсдөө ажилсаг
хөдөлмөрч байж үр хүүхэддээ үлгэрлэдэг байна. Ийнхүү 13-17 насанд хүрэхэд
бие дааж, ажил үйлийг нарийн нэгтгэх чадварыг эзэмшиж, өрх гэр, айл
саахалтаараа хамтран хөдөлмөр, сургалтыг голлон явуулж иржээ.
    Буруу үйлийг жигшүүлж, цэвэрч нямбай байдалд сургахын хамт багаас нь
зөв боловсон харьцаанд сурган, цээрлэх ёсыг таниулж ёс заншилд сургахын
тулд аягаа зөв барих, хоол ундаа зөв идэж сурах, ах эгчээ авгайлах (гуайлах),
худал хэлэхгүй байх, шударга ёсыг эрхэмлүүлэх, ахмад хүмүүсээс эмээх, тэднийг
хүндэтгэх асрамжлах, дүү нараа асрах, элдэв хараалын үг хэлэхгүй байх, хүнийг
муу хэлэхийг цээрлэх, томчуулын ярианд оролцохгүй байх, ахмад хүний урдуур
хойгуур гарахгүй байх, ирсэн гийчний морийг аргамжих, эмээллэж өгөх, зочны
идээнээс авахгүй байх, ахмад хүн, ээж аавын үг сургаалыг авдаг байх, хүн орж
ирэхэд цай аягалж, идээ тавих, хэлдэг хэлдэггүй үгийг ялгах, мал адгуустай
ширүүн харьцахгүй, хооллож услах, зэл, гадас, уурга зэрэг дээгүүр алхахгүй
байх арга ухаанд сургадаг.
    Улмаар эрдэм мэдлэгийг баяжуулж, оюуныг хөгжүүлэхийн тулд үлгэр домог,
зүйр үг, хэл зүгшрүүлэх үгийг тогтоолгох, зөв хэлүүлэх, малын зүсийг нүдлүүлж өнгө
мэдүүлэх, тоо тоолуулах, цээжээр тоо бодуулах, бичүүлэх, уншуулах, байгалийн зүй
тогтол болон мал амьтны ааш зангаар цаг агаарыг шинжих ухааныг эзэмшүүлж байв.
Сургаал үгийг нас, сэтгэхүйн онцлогт нь тохируулж хэрэглэдэг байсан. Тухайлбал,
бага насны хүүхдэд хамгаас хайртай зүйлийг нь үндэслэж “хуруугаа бүү үмх, ээж нь
үгүй болно” зэргээр сэрэмжлүүлдэг бол нас ахих тусам илүү далд утгыг агуулсан
байдлаар “нусаа бүү ид, мартамхай болно”, “хүний өөдөөс бүү нулим, амны хишгээ
хүнд өгнө”, “ууж, идэхээ бүү чамла”, “өглөөний нарыг наранд бүү бод, өсөхийн
жаргалыг жаргалд бүү бод” зэргээр сургаж байсан байна.
    Хамт хөдөлмөрлөн хүмүүжүүлэх арга нь өрх гэрийн сурган хүмүүжүүлэх
зүйн чухал үнэт зүйл бөгөөд яаж хийх аргачлалыг нь зааж, дагуулж хийлгэх,
гүйцэтгэлийг нь хянах зэргээр хүүхдийг хичээнгүй, хамгийн гол нь аливаа зүйлийг
өөрөөр нь ухааруулах, биеийг нь даалгаж алив зүйлийг шийдүүлж, хийлгэж
сургахад анхаардаг байжээ. Хар багаасаа бэрхийг үзэж сурсан хүүхэд цээж тэнүүн,
зориг хатуу, харц хол, ажилд тэсвэртэй, чадалтай болж түмний хайрыг булаана
гэж үздэг бол ил хайраар өссөн хүүхэд цээж цухал бачимдуу, харц, зорилт богино,
хэзээд уур уцаартай, гомдол горьдлого нь их байдаг хэмээн үзэхийн сацуу зэмлэх
үгийг ил, магтах үгийг далд нь сайхан гэж тооцдог. Дориун сайн үйл хийсэн үед нь
нутаг усандаа нэр хүндтэй ахмад сайн хүний нэр заан “Тэр гуай шиг хүн болох нь
миний хүү” гэж урамшуулдаг байжээ. Хүүхдийг зэмлэхдээ анх удаагаа мэдээгүй
мэт өнгөрүүлээд ахин давтвал сөхөж сануулан зэмлэх ба хүүхдээ зэмлэхдээ олон
дахин үглэх болон хүний хажууд зэмлэхийг цээрлэдэг байжээ.

                                       387
                          Монголын түүх, соёл, ёс заншил

      9.3. ТОО, ТООЛОЛ, ХЭМЖҮҮРИЙН УЛАМЖЛАЛТ МЭДЛЭГ

     Монголын математикийн хөгжлийн түүхийг а/ ардын аман математик, б/
бичгийн математик гэж хоёр үндсэн хэсэг болгон хувааж үздэг. Ардын аман
математикт тооллын систем, бүхэл бутархай, эерэг, сөрөг тооны нэр томъёо
ба хошин уран таавар, логик бодлогууд орно. Хүннүгийн үеэс математикийн
ухааныг барилга байгууламж, суваг шуудуу татах, батлан хамгаалах зорилго
болон цаг тооны бичиг зохиох, од гарагийн байршлыг тооцоолох, өдөр шөнийн
үргэлжлэх хугацаа, нар сарны ургах, шингэх цаг хугацаа, жилийн дөрвөн улирал
нар сарны хиртэлт зэрэгт ашиглаж байжээ.
                                                Монголчууд     олон    оронтой
                                                тооны талаар нилээд гүн
                                                ойлголттой байсныг нотлох
                                                баримт сэлт болон бий. Их
                                                математикч,    Сүмбэ     хамба
                                                Д.Ишбалжир (1704-1788) “Газар
                                                дэлхийн элсэн ширхгийн 64
                                                оронгийн тооны тухай” гэдэг
Зураг 9.9. Мэргэд гарахын орон номын модон бар
Тайлбар: ЮНЕСКО-гийн баримтат өвөөр бүртгэгдсэн
                                                зохиолдоо Монголчуудын тооны
Эх сурвалж: https://ikon.mn/                    оронгийн тухай өргөн мэдлэгтэй
                                                байсныг     тэмдэглэсэн    бол
Жанжаа хутагт А.Ролбийдорж (1717-1766) “Мэргэд гарахын орон” толь бичигтээ
тооны 65 оронгийн тухай дэлгэрэнгүй нэр оноон бичсэн байдаг. Тус “Мэргэд
гарахын орон” нэрт Төвөд-Монгол толь бичгийг Монгол Улсын засгийн газраас
2012 онд түүх соёлын хосгүй үнэт дурсгалт зүйлийн жагсаалтад бүртгэсэн
бөгөөд тус толь бичиг нь үндэсний гүн ухааны сэтгэлгээ хийгээд шинжлэх
ухааны төрөл салбарын хөгжил дэвшил, дорно дахины ард түмний соёлын
гайхамшигт ололтод гүнзгий нөлөө үзүүлсэн хосгүй бүтээл юм. Түүгээр
зогсохгүй Монгол улсын Судар бичгийн хүрээлэнгийн санаачлагаар 1924 онд
Буриадын Агийн дацанд бүтээлгэсэн тус нэр томъёоны толь бичгийн модон
барыг ЮНЕСКО-гийн “Дэлхийн дурсамж” хөтөлбөрийн Ази номхон далайн
бүсийн баримтат өвийн жагсаалтад бүртгэжээ. Эдүгээ Монголын үндэсний
номын сангийн Үнэт ховор номын музейд 11 бүлэг 378 ширхэг 54.7х7.4 см
хэмжээтэй 7 ширхэг модон бар бусад 11 аймаг нь Төвөд номын фондод
хадгалагддаг. Улмаар Д.Ишбалжир 1753 онд зохиосон “Хар зурхайн шим өчүүхэн
эрдмийг хураасан бүхнийг тодруулагч толь хэмээгч оршвой” гэсэн зохиолдоо
тооны 60 оронгийн нэрийг жагсаан бичээд “тоонд мухаргүй” гэсэн дүгнэлтэнд
хүрсэн байдаг. Тооны оронгийн тухай ойлголт Монголчуудын сэтгэлгээний
өндөр хөгжлийг харуулахын хамт математикийн тооцоолох арга чадварыг

                                      388
                           Монголын түүх, соёл, ёс заншил

хөгжүүлэх, байгаль ертөнц, орчин тойрон, бодит үнэнийг ухаарч, танин мэдэх,
логик сэтгэхүйг хөгжүүлэхэд ихээхэн үүрэг гүйцэтгэж байжээ. Монголчуудын
уламжлалт тооны нэрийдэл нь дан, арав, зуу, мянга, түм (104), бум (105), сая (106),
живаа (107), дүнчүүр (108), тэрбум (109), их тэрбум (1010), наяд (1011), их наяд
(1012) гэж эхлээд тоолшгүй (1057), хэмжээлшгүй (1058), цаглашгүй (1059), өгүүлшгүй
(1060), хэрэглэшгүй (1061), үйлдэж дуусашгүй (1062), үлэшгүй (1063), хирлэшгүй
(1064), үлэж дуусашгүй (1065), сэтгэшгүй (1066) хүртэл үргэлжилдэг байна.
     Монголд бутархайн тухай ойлголт мөн л эрт цагаас зэрэгцэн хөгжсөн бөгөөд
бүхлийг хуваан гарсан хэсэг бүрийг “хоёр хувийн нэгэн хувь” гэж нэрлэж байжээ.
Энэчлэн “дөрвөн хувийн нэгэн хувь”, “арван хувийн нэгэн хувь” гэх зэргээр
нэрлэдэг. Монгол хүн бутархайг уншихдаа эхлээд хуваарийг дараа нь хүртвэрийг
уншдаг ба Монголд хуваарь нь 2, 10, 12, 60 байх бутархай тоо өргөн хэрэглэж
байсан нь тооцоолон бодох практик ажиллагаанд зохистой байсны илрэл юм.
Монголчуудын хэрэглэдэг цаг тоолол нь 60 жилийн их давтамжтай байдаг нь
60 хуваарьтай бутархай тоон дээр үндэслэн зохиогдсон байна. Энэ тоололд 60
жилийг “нэг жаран” 3600 жилийг “жаран жаран” гэж нэрлэнэ. Улмаар 1 жил = 12
сар, 1 сар = 30 хоног байдгийг бид мэдэх билээ.
     Монгол ардын математикийн мэдлэгийн нэг үндсэн хэсэг нь ардын аман
бодлого билээ. “Гучин гурван гуурст хүлэг”, “Зуун галууны амрыг эрье”, “Есдэй
өвгөн” зэрэг аман бодлогуудад цуваа тооны дэвшил, энгийн ба аравтын бутархай,
ерөнхий хуваагдах хамгийн бага тоог олох гэх мэт олон аргыг сайн эзэмшсэн
байдал илт харагддаг. Ийм аман бодлого, цэцэн таавар өдий төдий байдаг бөгөөд
эдгээр нь бичгийн математик үүсэн хөгжихөд чухал суурь дэвсгэр болж өгсөн нь
маргаангүй.
     Монголчууд дээр цагаас алгебр (томъёо зүй)-ийн элементийн талаар чамгүй
мэдлэгтэй байжээ. Нүгнийжавын зохиосон хуучин нэгэн гар бичмэлээс үзэхэд
эерэг, сөрөг тоо, үнэмлэхүй хэмжигдэхүүн, нэг болон олон гишүүнт, нэг хоёр
гурван үл мэдэгдэгчтэй нэгдүгээр зэргийн тэгшитгэлийн систем, квадрат
иррациональ тэгшитгэл, үржүүлэхийн хураангуй томъёо, зэрэгт дэвшүүлэх,
язгуур гаргах, арифметикийн ба геометрийн прогресс, тооны алгоритм зэрэг
үндсэн ойлголтууд, үйлдэл хийх дүрмүүдийг багтаасан байдаг. Эдгээр аргуудыг
практикт нэвтрүүлж аргын ба билгийн тооллын оны тохироог олох, хүний насыг
тооцох, тэгшитгэл зохион бодох бодлого гэх мэт төрөлд хуваан үзэж байсан
байна. Монгол ардын бодлогууд зөвхөн практик ач холбогдолтой бус логик
сэтгэлгээг хөгжүүлэхэд туйлын чухал байжээ. Монголчуудын геометр (хэмжил
зүйн)-ийн мэдлэгтэй холбоотой “Бодлогын үсгийг тайлан ялгасан ойлбор бичиг”,
“Солбицон барих бодрол бичиг” зэрэг гар бичмэл болон дармал номнууд олдсоор
байна. Эдгээрт янз бүрийн хэлбэр, дүрсийн талбай, эзлэхүүний бодлогыг бодож
байсан бөгөөд бодохдоо тэгшитгэл, тэнцэтгэл биш зохиох, арифметик (тоозүй)

                                       389
                          Монголын түүх, соёл, ёс заншил

ба геометрийн прогресс ашиглах, функцийн онол, графикийн аргыг хэрэглэж
байжээ.
    Монгол ардын хээ угалзанд хэмжилзүйн дүрсүүд түүний нэг онцлог болох
тэгш хэм (симметр), хэмнэл ритм зонхилох байр эзэлдэг бөгөөд геометрийн
дүрсүүдийг таван өнгийг нэрлэсэн бүтэн үгээр тэмдэглэхийн хамт өнгө бүрийг эр,
эм хоёр хүйст хувааж үндсэн арван үгийг хэрэглэн бичиж, хэрэглэдэг байжээ. Янз
бүрийн дүрсийн газар, тариан талбайн хэмжээ олох, овоолсон давсны эзэлхүүн,
жинг олох зэрэг геометрийн арга хэрэглэн бодсон бодлогууд олон байдаг бөгөөд
тэдгээрийг бодохдоо геометрийн олон дүрэм, теоремыг өргөн ашигласан монгол
сэтгэхүй, үндэсний хэллэг бүхий дараах төрлийн бодлогуудыг тун зохистой
байдлаар амьдралдаа хэрэглэж байжээ. Тухайлбал, дөрвөлжин (квадрат) тарианы
газрын талбайг олох, урт (тэгш өнцөгт) тарианы талбайг олох, гурвалжин
(тэнцүү талт) тарианы талбайг олох, хөмсгөн тарианы талбайг олох, дугараг
тарианы талбайг олох гэх мэт амьдралын бодит үнэнийг тусгасан хэмжилзүйн
бодлогуудыг бодож хэрэглэж байсан нь нилээд сонирхолтой төдийгүй Монгол
хүний математик сэтгэлгээний онцлогийг харуулсан байдгаараа их онцлог.
    Монголын алдарт математикч Шарайн
Мянгат (1685-1770)-ын бүтээлүүдийг судласан
Английн нэрт түүхч тухайн үед тригонометрийг
Хятадуудаас Монголчууд илүү мэдэж байлаа
гэж дүгнэсэн байдаг. Ш.Мянгат Манжийн
хааны ордны дэргэдэх “математик сургах
тэнхим”-д хүргэгдэн суралцаж гарамгай
сайнаар төгсөөд хааны “Тэнгэрийг сүсэглэх
яам”-анд од зүйн явдлыг тооцоолон бодох
ажлыг эрхэлдэг, таван махбодийг бодогч
түшмэлээр томилогджээ. Ийм тушаалтай хүн
тухайн үедээ ганц Мянгат байв. Тэрээр цаг
тооны бичиг зохиохын хамт түүнийг манж, Зураг 9.10. Ш.Мянгат
монгол хэлэнд орчуулах ажил хийж байжээ. Тайлбар: Их эрдэмтэн, алдарт математикч
Мянгат сургуульд сурч байх үеэсээ Манж, Эх сурвалж: http://www.solongonews.mn/
Хятад төдийгүй Герман, франц, Англи, Итали хэл бичиг сайн сурчээ. Түүний
математикийн шинжлэх ухаанд оруулсан хувь нэмэр, нээлт дэлхий дахинд ач
холбогдолтой бүтээлүүд болсныг олон орны эрдэмтэд судлаачид зүй ёсоор
үнэлэн цэгнэсэн юм. 1712 онд зохиогдсон “Математикийн хуулийн нарийн
баримтлал” хэмээх дармалдан хэвлэсэн цогц бүтээлийг нь онцлон тэмдэглэдэг
төдийгүй “Тойргийг огтолж Пи тоог олох хялбар арга” нэрт бүтээлийг нь
тригонометрийн функцийн задаргааны томъёоны хувьд гарамгай нээлтүүдийг
агуулсан гэж дүгнэдэг. Дөрвөн боть энэ бүтээлээ туурвихдаа Ш.Мянгат 30 гаруй

                                      390
                          Монголын түүх, соёл, ёс заншил

жилийн хөдөлмөрөө зориулж эх бичлэгийг нь дуусгасан боловч бүрэн цэгцэлж
амжилгүй таалал төгсжээ. Энэ номондоо тригонометрийн үндсэн 9, нийт 13
томъёог шинээр нээн, тригонометрийн функц болон урвуу функцийг задлан
шинжлэх шинэ аргын эх үндсийг тавьсан юм. Үүгээрээ Ш.Мянгат шинжлэх
ухаанд анх хувьсагч ба функцийн тухай ухагдахууныг бий болгосон өрнө дахины
сод эрдэмтэн Декарттай эн зэрэгцэж очжээ. Судлаачид математикийн шинжлэх
ухаанд Мянгатын оруулсан хувь нэмрийг өндөр үнэлж тригонометрийн функц ба
урвуу функцийг задлан зэргийн цувааны хэлбэрт оруулж, гишүүн бүрийн
коэффициентийг тооцоолсон нь тригонометрийн функцийн задаргааны
томъёоны судалгаанд шинэ зам нээсэн гэж үнэлдэг. 1712 оноос Ш.Мянгат өрнө
дахины байгалийн шинжлэх ухааны шилдэг ололт, математикийн нээлт
бүтээлүүдийг системтэйгээр эмхэтгэн нэгтгэж дорно дахинд нэвтрүүлэх зорилт
тавин ажиллаж математикийн ухааны нэвтэрхий толь болгох зорилгоор
“Математикийн хуулийн нарийн хуримтлал” нэртэй 53 боть болгон бичиж 1722
он гэхэд дуусгажээ. Тус бүтээл нь Монгол төдийгүй Ази дахины математикийн
ухааны хөгжил дэвшлийн оргил байж, Хятад, Японд логарифмыг анх
нэвтрүүлсэн байна. Эдүгээ Япон улсад Ш.Мянгатын номын гар бичмэл
хадгалагдаж байгаа ажээ. Монголын тригонометрийн хөгжилд дорвитой нөлөө
үзүүлсэн “Солбицон барих бодрол бичиг” бүтээлийн “Найман утасны бодрол”
хэмээх дэвтэрт тригонометрийн үндсэн ойлголтууд, функц, түүний утгуудыг
бодон таван оронтойгоор нарийвчлан гаргасан хүснэгт, түүнийг од зүйн бодлого
бодоход хэрхэн хэрэглэхийг үзүүлсэн зүйлс багтжээ. “Утас” гэдэг нь шугам
гэсэн үг бөгөөд радиусыг “бүрэн тоо” гэж нэрлээд координатын хавтгайн нэг
мужийн тэгш өнцгийн 8 шугамын тухай өгүүлжээ. Найман утас нь
тригонометрийн найман шугамтай утга нэг байгаа учраас тригонометрийн
функцүүдийг “утас” гэж нэрлэжээ хэмээн ойлгож болох ба “төв хөвч” (синус)
шугам, “өлгүү хөвч” (косинус), “төв шахагч утас” (тангенс), “өлгүү огтлох
утас” (котангенс), “төв огтлогч утас” (секанс), “өлгүү шахагч утас” (косеканс)
гэж ангилжээ. “Найман утасны бодрол”-ын агуулга, хэл найруулга нь өвөрмөц
бөгөөд Монгол хэл зүйн бүтэц, Монгол хүний логик сэтгэхүйн онцлогт
тохирсон оновчтой нэр томъёонуудыг хэрэглэж Монголчуудын тригонометрийн
мэдлэгийн санг баяжуулж шинэ шатанд гаргажээ. Тригонометрийн үндсэн
функцийн утгын хүснэгтийг 0.00001-ийн нарийвчлалтайгаар бодож, бүхэл тоот
дүрсээр илэрхийлсэн байна. Ийнхүү огторгуй дахь геометрийн дүрсийн шинж
чанарыг од зүйн бодлого бодоход хэрэглэх дүрэм, “тэгш өнцөгт ба мохоо өнцөгт
гурвалжинг бодох”, “тригонометрийн шугамууд ба хүснэгтийг бодлого бодоход
хэрэглэх”, “муруй шугамт гурвалжинг бодох” зэрэг биеэ даасан олон чухал
асуудлыг хамарч, бодох ерөнхий алгоритм боловсруулсан нь математикийн
хөгжилд чухал алхам болжээ.

                                      391
                           Монголын түүх, соёл, ёс заншил

     Одон зурхай: Монголчуудын математик сэтгэлгээний хөгжлийн нэгэн
томоохон илрэл нь одон зурхайнмэдлэг юм. Зурхайчид тоог зурхайн самбар
гэдэг үнс цацсан модон самбар дээр зурж боддог байжээ. Тоо бодох өвөрмөц
аргатай бөгөөд түүнийг нь монгол зурхайн тооны арга буюу зурлага гэж нэрлэнэ.
Жилийн дөрвөн улиралд бэлчээр сэлгэн таван хошуу мал сүргээ адуулж, ан
ав хийж, тариа будаа тариалж ирсэн Монголчуудад цаг хугацааг сайтар мэдэж
тооцож байх явдал зайлшгүй хэрэгтэй байсан бөгөөд үүндээ од, гариг, нар, сар
зэрэг тэнгэрийн эрхсүүдийн хөдөлгөөнийг тооцоолон ашиглаж байжээ.
     Монголчуудын одон зурхайн
мэдлэгийн       талаарх     мэдээ
Хүннүгийн үеэс эхэлсэн гэж үздэг
бөгөөд 12 сарын эргэлттэй, сарны
явдлаар тооцоолсон цаг тооны
бичиг хэрэглэж байсан бол
Нирун, Тобагийн үед 300 орчим Зураг 9.11. Үнсэн самбар, хулсан үзэг
                                    Тайлбар: Данзанравжаагийн хэрэглэж байсан
од, тэнгэрийн заадсын тэмдэглэгээ Эх сурвалж: https://danzanravjaa.wordpress.com/
бүхий зургийг хэрэглэж байжээ.
XII-XIII зуун хүрэхэд Монголчууд Хүннүгээс улбаалан Киданд өндөр хөгжилтийг
олсон зурхайн мэдлэг ухаан, одон орон судлалыг ихэд тэтгэн дэмжиж цаашид
дэлгэрүүлэн хөгжүүлж байсан байна. Эзэнт гүрний үед Мөнх, Хубилай, Хүлэгү
ах дүү гурван хаан Монгол орны одон зурхайн үйлсийг дэлхийн хэмжээнд хүртэл
хөгжүүлж чадсан юм. Хубилай хаан 1279 онд “Тэнгэр шинжих ордон” (одон
орон судлах төв) хэмээх байгууллага байгуулж байсан бөгөөд одот тэнгэрийн
эрхэс, байгаль газар зүй, он цаг тоолол, цаг агаар гэх мэт байгалийн үзэгдлийг
судалж цэргийн хэрэг, худалдаа арилжаа, мал аж ахуй, газар тариалангийн ажил
үйлд онцгой чухал ач холбогдолтой гэж үзэж байлаа. Тус байгууллагад Монгол,
Кидан, Хотон, Уйгур эрдэмтэд олноор ажиллахын хамт Хубилай хааны зарлигаар
европ, араб, персийн нэрд гарсан математикч, одон оронч, зурхайч эрдэмтэн
мэргэд хүрэлцэн ирж хамгийн боловсронгуй багаж хэрэгслийн тусламжтайгаар
шинжилгээ судалгаа хийдэг байжээ.
      Юань улсын үед одот тэнгэрийг судлахдаа бүхэл тэнгэрийн дүгрэг дүрэмт
сав, бүхэл тэнгэрийн одон гаригийг бодож магадлах дүрэмт сав, хавар намрын
хугас дундын нарны сүүдрийн танхим, өвөл зуны туйлын нарны сүүдрийн
танхим, өдөр шөнийн цаг мөчийн дүрэмт сав, хасын шинжлэл хэмээх их дуранбай,
тэнгэрийн дүрэмт сав, шар замын дүрэмт сав, жаран даруагийн дүрэмт сав буюу
даруа алслах дүрэмт сав, сувд эрхилгэ хэмээх нарны цаг, наран хэмжүүр хэмээр
нарны цаг, цагийн хэмжүүр зэрэг олон янзын багаж хэрэгсэл хэрэглэдэг байв. 1291
онд зурхайн сургуулиудыг байгуулж, зурхайн ухаан төгс эзэмшсэн хүмүүсийг
багшлуулаад сурлагаар тодорсон сурагчдыг жил бүр нийслэлд ирүүлэн шалгалт

                                       392
                             Монголын түүх, соёл, ёс заншил

аваад од гариг, тэнгэрийн эрхэс, өдөр цаг, цаглабар зэргийг тодорхойлон тогтоон
гаргах үүрэгтэй Одон орон судлах Төвөд ажиллуулдаг байжээ.
                                             Монголчуудын од зүйн мэдлэгийн түүхэнд
                                             XҮI зуунд зохиогдсон “Одот тэнгэрийн
                                             монгол зураг” чухал байр суурь эзлэх бөгөөд
                                             энэ зурагт тэнгэрийн мандлын хойд туйлыг
                                             Алтан гадас одоор авч хойд хагасын 700
                                             гаруй, өмнө хагасын 600 гаруй, нийт 1400-
                                             гаад одыг багтаасан бөгөөд эдгээр нь цөм
                                             Монгол нэртэй байгаа ба орчин үед
                                             тэнгэрийн     оддын    зургийг    зохиоход
                                             хэрэглэдэг нэг үндсэн арга болох стерео-
                                             графын проекцын аргаар дүрслэгдсэн
Зураг 9.12. Одот тэнгэрийн монгол зураг      байгаа юм. Одот тэнгэрийн энэ зураг 1,5 м
Тайлбар: XVI зууны үед хамаарна              орчим диаметртэй дугуй дээр үйлдсэн
Эх сурвалж: https://ganbold55.wordpress.com/
                                             чулуун барын дардас бөгөөд оддын 12 орд,
12 сар, 24 улирал, шар замын дагуу орших 28 одод болон од зүйн ажиглалт,
тооцоо хийхэд чухал хэрэглэгддэг зарим тод оддыг онцлон тэмдэглэсэн байна.
Нар, орчлон ертөнцийн хязгааргүйд аялахдаа 12 хэсэг бөөн хурсан оддыг дайран
өнгөрдөг жилийн замтай болохыг тогтоож, түүнийг шар зам гэж нэрлэсэн байдаг.
12 бүлэг хурсан оддыг шар замын оддын ордон буюу “12 гэр” гэж нэрлэжээ. Мөн
зурагт оддын орд ба жилийн 24 улиралд хамааруулан тус бүр 300 ба 150-аар
хуваарь гаргасан байна. Хамгийн гадна талын хүснэгтэд 12 орд, жилийн 12 сарын
нэр байна. Саруудыг 12 жилээр нэрлэжээ. Хоёр дахь буюу жилийн 24 улирлын
хүснэгтэд тус бүр 15 хоног бүхий 24 улирлын нэрийг бичжээ. Жишээ нь, 24
улирлын гурав дахь нь “Ичигсэд хөдлөх” нэртэй байна. Зургийг зохиож зурсан
арга шинжлэх ухааны үндэс, нэр томъёо зэргээс үзэхэд зургийг зохиогч түүнийгээ
зураг дүрслэлээр илэрхийлэх өндөр чадвар дадал бүхий хүн байсан нь мэдэгддэг.
     Ламын гэгээн Лувсанданзанжанцан 1687 онд “Зурхайн гол судар авч,
огоорохыг тодотгогч гэрэл”, “Бүтээлийн зурхай тэргүүтний гарын авлага”
зэрэг зохиолоо бичиж Монгол оронд одон зурхайг дэлгэрүүлж байсан юм. Нэрт
эрдэмтэн Ш.Мянгат “Цаг улирлын үзэгдлийг шалган бүтээсний дараа найруулсан
нь” гэдэг алдарт бүтээлдээ нарыг сар халхлахад нар хиртэнэ, нар сар өөд өөдөөсөө
харахад дундуур нь дэлхий орвол сар хиртэнэ, дэлхий нь өндгөн хэлбэртэй,
зууван дугуй, хоёр тал нь урт, дунд тал нь бүдүүн гэж тодорхойлон бичиж байсан
бол Тогмидын зохиосон “Замбуу тивийн асуудал” гэдэг гар бичмэлд “Замбуу тив
бөөрөнхий бөгөөд нэгэн хоногт нэгэнтээ өнхрөн 365 хоног тэр төдий өнхөрсөөр
нэгэн жилд нарыг нэгэнтээ тойрч гүйцдэг” хэмээсэн байна. Эдгээрээс гадна
Ишбалжир, Агваан, Өвгөнхүү зэрэг XҮI-XIX зууны үеийн судлаачдын зохиосон

                                          393
                           Монголын түүх, соёл, ёс заншил

“Нарны тухай”, “Сарны тухай”, “Оддын тухай”, “Тэнгэрийн хаяаны тухай”,
“Шинэ орчуулсан элдэв хэрэгт хаш хайрцаг нэрт бичгийн хураангуй”, “Наран
саран ургах жаргах цаг мөч, од гаригийн хөдөлгөөн, цаг тооны бичиг” зэрэг олон
ном судар, одны зургууд байдаг нь одон орон, зурхайн ухаан Монголд эрчимтэй
хөгжиж байсныг илтгэх үнэт баримт билээ.
    Цаг тоолол: Монголчууд эртнээс өнөөг хүртэл
цаг тооллыг арга (нарны эргэлтээр тоолох) болон
билгийн (сарны эргэлтээр тоолох) тооллын аль
нэгийг нь юм уу, эсвэл хослуулан хэрэглэсээр ирсэн
билээ. Хүннүгийн үед цаг тооллоо 12 жилээр тоолж
байсан гэх баримтыг 12 жил товойлгон дүрсэлсэн
хүрэл тольны дүрслэлд тулгуурлан дүгнэдэг төдийгүй
зурхайн самбар хэрэглэж байсан хэмээн үздэг.
    Монголчууд эрт үедээ улирлын мөчлөг бүхий Зураг 9.13. Хүннүгийн үеийн
                                                       дурсгал
нарны тоолол буюу мичдийн улирлын тооллыг Тайлбар: 12 жилтэй хүрэл толь
мөрдөж байсан гэж үздэг бөгөөд 9 сарын 22-ны Эх сурвалж: http://www.zms.mn/
өдөр шөнө тэнцэх өдрийг буюу намрын улирлын эхний өдрийг он тооллын эхэн
болгож үүнээсээ гурав гурван сараар улирлын алхмыг тооцдог байсан ажээ.
Тэрхүү улирлын эхэн өдрүүдэд тахилга үйлдэн тэмдэглэдэг байсан нь 9 сарын 22-
нд намрын их тахилга буюу цагаан сар, өвлийн тахилга буюу тасамын тахилга
12 сарын 22-нд, хаврын буюу цагаан сүүний (сүргийн) тахилга 3 сарын 22, зуны
буюу улаан тэргэл өдрийн тахилга 6 сарын 22-нд тус тус тохиодог байжээ. Жилийн
12 сарыг нүүдлийн аж төрөл, дөрвөн улирлын төрхөөр нь жилийн эхнээс эхлэн
хувь, хужир, өөлжин, хөхүй, улар, үүр, гур, буга, хуц, халуун (халуувтар), хөглөр
(идлэг), бороон гэж нэрлэж байлаа. Нэг сарыг гурван хэсэгт хувааж шинэд, дэлгэр,
хууч хэмээхээс гадна өвлийн эхнээс 81 хоногийн хугацаанд “есөн ес”гэдэг тооллыг
хэрэглэж ирсэн уламжлалтай. Энэ нь дотроо хүйтний эрч чангарч сулрах, байгаль
цаг уурын үзэгдэлтэй холбож тоолсон бөгөөд балчир 3 ес, идэр 3 ес, хөгшин 3 ес
гэж тоолоход хүйтний туйл нь идэр 3 есөд таардаг. Эдгээр уламжлалт цаг тооллын
хэлбэр нь ямар нэгэн цаглабарыг бичгээр үйлдэн, түүнийгээ дагаж мөрдөх бус
харин мал аж ахуй, байгаль цаг уурын нөхцөл, ан амьтны үржлийн болон нүүдлийн
үйл явцыг үндэслэн тооцдог практик тоолол байлаа.
    Харин хөгжлийн явцад бичмэл хэлбэрээр цаг тооллын бичгийг тооцон гаргах
болсон бөгөөд тооцон бодох аргаараа ялгаатай шар болон төгс буянтын зурхай
гэсэн хоёр хувилбарыг өнөөг хүртэл хэрэглэж иржээ. Азийн ихэнх орнууд дагаж
мөрдөж байгаа “шар зурхай” нь Хубилай хааны үед Хятадын уламжлалт зурхайн
харилцан ялгаатай ёснуудыг нэгтгэн алдааг нь залруулах замаар бий болгосон
зурхай боловч өмнөд нутгийн газар ус, аж төрлийн зохицолд тулгуурласан гэж
үздэг. Монголчууд Манжийн нөлөөнд байх үед “Тэнгэрийг сүсэглэх яам”-наас

                                       394
                          Монголын түүх, соёл, ёс заншил

эрхлэн шар зурхайн цаглабарыг гаргаж албан харилцаанд хэрэглүүлсээр ирсэн
бөгөөд “Зарлигаар тогтоосон түмэн оны цаг улирлын бичиг” хэмээх монгол
хэлт цаглабар түүхийн баримт болон үлджээ. Мөн 1712 онд шар зурхайн ёсны
“Солбицон барих бодрол бичиг” хэмээх гол судрыг Монгол, Төвөд хэлээр
орчуулан модон бараар тархаасан байдаг.
    Харин “Төгс буянт”-ын буюу одоо бидний
дагаж мөрдөж буй зурхайн тооллыг Хөхнуурын
Сүмбэ хамба Ишбалжир 1747 онд зохиосон
бөгөөд энэхүү зурхай нь Энэтхэг, самгардийн
“Цагийн хүрдний зурхай” (Каланчакара)-гийн
Төвөдөд дэлгэрсэн хоёр ёс (сургууль)-ыг монгол
орныхоо газрын хуваарьт тохируулан эртнээс
уламжилж ирсэн 12 жилийн тоололтой уялдуулан
боловсруулсан онцлогтой. Энэ сургуулийн гол
төлөөлөгчид болох Цахар гэвш Лувсанчүлтэм
(1740-1810), дээд Монголын Сэрдэг гэгээн Зураг 9.14. Ишбалжир (1704-1788)
                                                   Тайлбар: Нэрт сэтгэгч, одон
Лувсанчүлтэмжамц (1865-1915), Говь түшээ оронч, Сүмбэ хамба хэмээн
гүний хошууны зурхайч Доёдбалдан (1860-1920) алдаршсан
зэрэг олон мэргэд зурхайн чиглэлээр тус бүр Эх сурвалж: http://mn.cntv.cn/
нэгэн боть ном туурвиж, Монгол оронд шинэ зурхайн ёсыг түгээн дэлгэрүүлжээ.
Их Хүрээнд 1789 онд зурхайн дацан байгуулагдаж Төгс буянт зурхайн ном
судрыг сургалтын гарын авлага болгосон зурхайч нарыг бэлтгэн гаргаж байснаас
гадна бусад томоохон хүрээ хийдүүдэд ч зурхайн дацан олноороо бий болов.
Ингээд цаг тооны бичгүүдийг зохиож амьдрал ахуйдаа хэрэглэсээр ирсэн
төдийгүй 1912 оноос монгол оронд тохирсон төгс буянт зурхайг баримталсан цаг
тооны бичгийг тусгаар тогтнолын нэгэн бэлгэдэл болгож өөрсдөө гаргаж байх
зарлиг гаргаснаар албан ёсны зурхайн тоолол болон хэрэглэгджээ. Их Хүрээний
зурхайн дацангаас жил тутмын цаг тооны бичгийг бэлтгэж, хэвлүүлэн түгээдэг
байгаад 1925 оноос Дотоод явдлын яамнаас эрхлэн гаргаж тараадаг болжээ.
    12 жилийг таван махбодоор ялган жаран жилийн мөчлөгийг тооцдог бөгөөд
жилийг 360 хоног, 12 сар, 24 улиралд хувааж сард 30 хоног байхаар тооцож,
хоногийг 12 цагт хуваах ба зурхайн цаг тооны нэг цаг нь одон орны хоёр цагтай
тэнцүү байдаг. Мөн хоногийг 60 мөч, мөчийг 60 чинлүүр, чинлүүрийг 6 амьсгал,
амьсгалыг 67 агшин, агшинг 707 дэнс гэх мэтчилэн нарийн тооцоолдог. Цаг
тооллоо нар, сарны хөдөлгөөнд зохицуулахын тулд үе үе 13 дугаар сар буюу
“илүү сар” гэгчийг нэмдэг. Долоо хоногийн өдрүүдийг наран (ням, адъяа),
саран (даваа, сумъяа), гал (мягмар, ангараг), усан (лхагва, буд), модон (пүрэв,
бархасбадь), төмөр (баасан, сугар), шороон (бямба, санчир) хэмээн Монголоос
гадна Төвөд, Санскритээр нэрлэж байв.

                                      395
                           Монголын түүх, соёл, ёс заншил

                                    Уламжлалт хэмжүүр: Цаг хугацааг
                                    байгаль дэлхийн үзэгдэл, үйл явцаар
                                    баримжаалан хэмждэг бөгөөд түүний
                                    түгээмэл нэг хувилбар нь нарны байрлалыг
                                    ашиглан цаг хугацааг хэмждэг наран цаг юм.
                                    Уламжлалт ахуйд үдшийн бүрий тасарч
                                    харанхуй болсноос үүрийн гэгээ тусах
                                    хүртэл одны байрлал, хөдөлгөөн, гэгээ орох
                                    зэргээр хугацааг баримжаалдаг бол үүр
                                    цайж, одод бэлчин, уулын оргилд нар тусах
                                    үесээс (хулгана цаг)-аар тухайн өдрийн цаг
Зураг 9.15. Нар мандахаас жаргах
хүртэлх энгийн наран цаг            эхэлж, нар шингэж, цагаан гэгээ тасрах, одод
Тайлбар: Уламжлалт Монгол наран цаг зулзагалаж эхлэх үед (гахай цаг) өдрийн цаг
Эх сурвалж: https://www.ugluu.mn/
                                    дуусдаг. Энэ уламжлал нь хожим зурхайн
ёстой уялдаж хоногийг 24 цагаар тооцон шөнийн хугацааг цагт оруулдаг болсон
зураглалаас харьцангуй ялгаатай юм. Тиймээс түүхэн сурвалж бичгийн утгыг
тайлан цаг хугацаа, үйл явдлыг зөвөөр ухаарахад уламжлалт цаг тооллын арга
ухаан чухал үүрэгтэй.
     Монгол хүн жилийн дөрвөн улиралд тохируулан нараар цагийг хэмжиж үүр
гэгээрэх, эсвэл нар тоонын цагирганд юм уу, уулын оройд тусахад үнээгээ саах,
адуу малаа бэлчээх, нар хананы толгойд тусахад хашаа хороо, өтөг бууцаа янзлах,
бага үд юм уу, их үдэд хонио саах, үд хэвийх, нар баруунаа ташихад малаа услах
хужирлах зэргээр ажил үйлсээ бүтээдэг байв.
     Зурхайн ёсоор хоногийн цагийг тооцоход
нар мандах (луу цаг буюу 7.40-9.40), нар
хөөрөх (могой цаг буюу 9.40-11.40), үд дунд
(морь цаг буюу 11.40-13.40), үд хэвийх (хонь
цаг буюу 13.40-15.40), нар орохын өмнө (бич
цаг буюу 15.40-17.40), нар орох (тахиа цаг
буюу 17.40-19.40), үдшийн бүрий (нохой цаг
буюу 19.40-21.40), од гарсан хойно (гахай
цаг буюу 21.40-23.40), шөнө дунд (хулгана
цаг буюу 23.40-01.40), шөнө дундын хойно
(үхэр цаг буюу 01.40-03.40), гэгээ шарлах
                                               Зураг 9.16. Эдүгээ мөрдөж буй гэрийн
(бар цаг буюу 03.40-05.40), үүр цайх (туулай цаг, зүг
цаг буюу 05.40-07.40) гэж тоолдог Тайлбар: 12 жилийн амьтнаар
                                               илэрхийлсэн зураглал
уламжлалтай
                                                 Эх сурвалж: http://touristinfocenter.mn/




                                       396
                           Монголын түүх, соёл, ёс заншил

    Монголчууд       их    багыг
хэмжихдээ зүүний сүвэгчийн
чинээ, будаан чинээ, тариан
чинээ, хумсын толион чинээ,
хуруун чинээ, алгын чинээ,
гэрийн буйрын чинээ гэх мэтээр
илэрхийлж байсан бол уртыг
хэмжихдээ хүний бие, гар
хөлийн хэмжээг ашиглах, малын
биеийн хэмжээтэй дүйлгэх, хүн,
                                    Зураг 9.17. Уламжлалт зарим хэмжээс
малын тодорхой хугацаанд явах Тайлбар: Хуруу, гараар хэмжих арга
замтай харьцуулах, өдөр тутмын Эх сурвалж: http://teacher.itpd.mn/
амьдралд хэрэглэдэг эд зүйлтэй
жиших үндсэн аргыг хэрэглэж байжээ. Монгол хүний биеийн дундаж өндрийг
165-170 см буюу 168 см гэж үзэж гар, хөлийн уртаар хэмжих нэгжийг тогтоожээ.
Үүнээс дурьдвал, зуур хоногийн газар (210–220 км), хоногийн газар (120–130
км), бүтэн өдрийн газар (90–100 км), хагас өдрийн газар (40–45 км), адууны
бэлчээр (4-10 км), xонины бэлчээр (1–2,5 км), тугалын бэлчээр (500 м–1 км),
аргамжааны газар (20–50 м), алд (1,5 м), эгэм (1,3 м), алхам болон дэлэм (1 м),
өвдөг (50–60 см), цуваа гишгэм (56 см), тохой (40 см), мухар тохой (33 см), шилбэ
(20–25 см), зэрэгцээ гишгэм (21 см), төө (20 см), үзүүр сөөм (18 см), мухар сөөм
(12-15 см), шагай (10-15 см), барим буюу алга дарам (10 см), бодын туруу (6 см),
богийн туруу (3 см), хуруу (2 см) зэргээр дундажлан тооцож байлаа.
    Монголчууд дэнс, тавган жин, морин жин ашиглаж хүндийг хэмждэг байв.
Хүндийн хэмжих нэгжийг пүү (16,38 кг), жин (596,816 гр), лан (37,301 гр), цэн
(3,7301 гр) гэсэн нэрийдэл, хэмжээтэй байлаа.
    Ийнхүү Монголчууд тоо, тоолол, хэмжүүрийн өвөрмөц тогтолцоог үүсгэн
бүрэлдүүлж хэрэглэж байсан бөгөөд орчин цагт дэлхий нийтийн түгээмэл
хэрэглээний жишигт нэгдэн орсон билээ.




                                       397
                          Монголын түүх, соёл, ёс заншил

       9.4. БАЙГАЛЬ ХАМГААЛАХ УЛАМЖЛАЛТ АРГА УХААН

    Монголчуудын байгалиа хамгаалж ирсэн ёс заншлыг хэлбэрээр нь а/
бэлгэдэл, б/ хорио цээр, в/ зан үйл, г/ үг хэллэг, д/ хуульчлагдсан, е/ домгоос
үүдсэн хэмээн зургаан хэсэгт ангилан үзэж болно. Монголчуудын уул, овоо
тахих ёс заншил нь эдгээр бүхий л хэсгүүдийг өөртөө цогцлоон багтаасан байдаг.
Монголчуудын нүүдлийн соёл иргэншлийн үнэт зүйлсийн чухал бүрэлдэхүүн
хэсэг болсон байгаль дэлхийн талаархи үзэл санааны нэг гол илэрхийлэл нь уул
овооны тахилга болон хэлбэршиж уламжлагдсан юм.
    Уул овооны тахилга нь Монголчуудын эртний шүтлэгийн хэлбэрүүдийн
үндсэн цөмийг уламжлан залгаж, цогц нэгэн тогтолцоог үүсгэн, түүнийгээ зан
үйлийн хэлхээгээр баяжуулан амьдралд зуршил болгон хэвшүүлснээрээ хожмын
бөөгийн болон буддын шашны Монгол уламжлалд томоохон бүрэлдвэр хэсэг нь
болсон байна. Бөөгийн шашны ойлголтоор уул овоог тодорхой зан үйлээр тахих
нь тэнгэрийн шүтлэгтэй холбоотой төдийгүй уулыг, түүний эзнийг тахиж буй бус
түүнээс эрхэм дээд тэнгэрийг тахихын тулд ууланд зан үйлээ үйлдэж байгаа гэх
үзэл санааг зэрэгцүүлэн төлөвшүүлсэн байна. Уулсыг “Хайрхан дайчин баатар
тэнгэр”-ийн нэрээр нэрийдэх болсон нь түүнтэй уялдаатай билээ. Уул овооны
тахилга үүсэн бүрэлдсэнээр газар нутгийн онцлог, тахилгад хэрэглэж буй эд
зүйл, идээ ундааны ялгаа болоод хэн, ямар их сүсэг бишрэлээр хандаж тахиж
байгаагаа илэрхийлэх ялгаанаас үүдсэн тахилгын хэлбэрүүд бий болжээ.
    Хүннүгийн үед уул овооны тахилга хийж байсан гэж тусгайлан тэмдэглээгүй ч
Тэнгэр уул (Цилянь), Отгонтэнгэр уул, Хянганы нурууны Соёлз уулын баруугаар
орших Чонот уул зэргийг тахиж байсан гэж түүхэн тэмдэглэлүүдэд тулгуурлан
дүгнэсэн байдаг. Сяньби нарын үед уул овоо тахих уламжлал тасраагүй Их Сяньби
уулыг тахиж байснаас гадна бүрэлдэхүүнд нь байсан Ухуань нарыг Чишань
уулыг эртнээс тахиж байсан тэмдэглэл үлджээ. Мөн тэдний шууд угсааны Тоба
нар зургаан сарын сүүлчээр Иньшань (Газал) ууланд очиж тахилга үйлдэж байв.
Жужан нар Чуну хааны үе гэхэд жил болгон жил болгон их хэмжээний тахилгыг
Лун-тинд хийж байсан бол Түрэгүүд Отгонтэнгэр уул болон Баатар хайрхан
уулыг тахиж байлаа. Кидан нар эртний тахилгат Иньшань уулаас гадна Алтан
Индэр буюу Хэнтийн нурууны Бурхан Халдун уулын ойролцоо Алтан Юндэн
уулыг тахисан гэмээр мэдээ бий.
    XII-XIII зууны үед уул овооны тахилгад мал сэтэрлэх ёс байсан талаар
баримт үлдсэн бол Богд хан уулыг Хэрэйдийн Ван хан Тоорил онголон дархалж
байсан гэж үздэг. Бурхан Халдун нь гурван голын язгуурын Монголчуудын
тахиж шүтдэг гол уул байж, Их Монгол улсын үе гэхэд уул усаа тахиж овоо
босгох явдал Монголд улам их дэлгэрэн ердийн үзэгдэл шахам болж иржээ. 1294
онд хун, усан тас зэрэг жигүүртнийг агнахыг бүрэн хориглосноос гадна Хэнтий

                                      398
                           Монголын түүх, соёл, ёс заншил

хан (Бурхан Халдун) уулыг дархан
цаазтай болгох тухай дурджээ.
Юан улсын үед Хубилай хаан
Монгол ноёд нарыг жил бүр нэртэй
уул, хайрхдыг тахих хэрэгтэй гэж
тогтоосон байна. Манж нөлөөний
үед албан болон албан бус овоодыг
тахих ёс өргөжиж, буддын шашны
үзэл санаа, зан үйлийг хэлбэрэлтгүй Зураг 9.18. Чингис хааны төрт улсын их шүтээн
хэрэгжүүлж байлаа. Тайх тахиглах Цагаан тугийг тахиж байсан газар
ёслолын хуулиар шашныг тэтгэгч Тайлбар: Сүлдэн хөх овоо (Дорноговь. Хөвсгөл)
                                     Эх сурвалж: https://montsame.mn/
их Богд хан хайрхан уул, Хан
Хэнтий уул, Отгонтэнгэр уулыг тайх, тахиглах үйлдлийг зун, намрын дэлгэр
цагт хийж байхыг хуульчлан зааж уг тайх тахилгын дэг жаяг, төрөөс оролцох
албаны хүн, гаргах хөрөнгийн тухай нарийвчлан заажээ. Энэ үед тухайн үеийн
засаг захиргааны хуваарийн онцлог ёсоор нэгж тус бүр нь шат шатандаа тахилга
үйлдэх журам дүрмийг боловсруулан, мөрдөн хэрэгжүүлж байсан. Чуулган
овоог 3 жилд нэг удаа тахидаг бол хошуу овоог голдуу 5 сард, мөн 6, 7 сард ч
тахидаг байв.
    Монголчуудын уул овоог төрийн хэмжээнд тахиж байсан зан үйл 1924 оныг
хүртэл хүчин төгөлдөр хэрэгжсээр байгаад Богд хаан нас барж, БНМАУ-ыг
тунхагласан үеэс тасарч төрийн үйл хэргийн оролцоогүйгээр дан ганц сүсэгтэн
олны сайн дураар шашны зан үйлээр алдаг оног хийгдэж байгаад төрөөс лам нар,
сүм хийдийн талаар явуулсан бодлого, үйл ажиллагааны улмаас 1930-аад оноос
зохион байгуулалттай тахилга тасарснаас хойш энгийн ахуйн байдлаар тахидаг
өдөр тутмын тахилга л үлдэж хоцорсон бөгөөд өглөө, оройд уул овоондоо хишиг
буяныг даатган залбирч идээ ундааны дээжээ өргөх, уулын оройд гарсан хүн
бэлээс чулуу авч овоонд өргөх, аян замд яваа хүмүүс давааны оройд заавал зогсон
овоонд чулуу нэмэрлэн аян замынхаа эсэн мэндийг даатгадаг зэрэг хэлбэрүүд
нь тасралтгүй уламжлагдаж ирсэн юм. 1995 оноос төрийн тахилга дахин сэргэж
эртний тахилгат Богд хан хайрхан уул, Хан Хэнтий уул, Отгонтэнгэр уулын
тахилгыг сэргээжээ. Улмаар 2004 онд Дарьгангын Дарь овоог, 2005 онд Алтан
Хөхий, 2007 онд Суварга хайрхан уул, Сутай хайрхан уул, Ханхөхий уул, 2012
онд Алтай Таван богд уул, Говь Гурван сайхан уулсыг төрийн тахилгатай болгон
жилд тахих уулсын тоог хоёроос илүүгүйгээр зохицуулж таван жил тутамд
зохион байгуулах болсон байна.
    Энэ бүхэн нь байгаль орчинд хүндэтгэлтэй хандаж ирсэн, Монголчуудын
оюуны соёл, зан заншил, төр ёсны үнэт зүйлийг өвлөн үргэлжлүүлсэн төрийн
бодлогын нэг илрэл мөн. Төрийн энэхүү бодлого байгалиа гэсэн олны талархал

                                       399
                           Монголын түүх, соёл, ёс заншил

хүндэтгэл хүлээсэн төдийгүй өнөө болон хойч үеийнхэн байгаль орчноо
хамгаалах ухамсар, хүмүүжлийг төлөвшүүлэх чухал арга хэмжээ болсон байна.
2017 онд “Уул овоо тахих Монгол зан үйл”-ийг ЮНЕСКО-гийн Яаралтай
хамгаалах шаардлагатай соёлын биет бус өвийн жагсаалтад бүртгэсэн юм.
    Төрийн тахилга гэдэг нь олон жилээр улс, нутаг усаараа үе улируулан тахин
биширч ирсэн, тухайн газар нутгийнхаа сүр сүлд, онгон шүтээн нь болсон уул
овоог шүтлэг бишрэлийн үзэл санаанд тулгуурласан төрийн оролцоотой байгаль
хамгаалах үйл явц бөгөөд Монголчуудын уул овооны тахилгуудын дотроос
хамгийн хүндэтгэлтэй хэлбэр нь юм. Төрийн тахилгын орон нутгийн тахилгаас
ялгагдах гол онцлог нь хамрах хүрээний хувьд өргөн, оролцох зочдод нь дээд
албан тушаалын хүндтэй хүмүүс багтсан байх ба тахилгад тавигдах идээ шүүс
нь (хонины зум гэх мэт) илүү хүндэтгэлтэй байна. Эдгээрээс бусад зан үйлийн
хувьд үндсэндээ ялгаагүй. Тахилгатай овоо орчмын өвс, модыг хөндөж болохгүй,
газар хөрсийг малтаж нүхлэх, ан агнах, араатан амьтан, жигүүртэн шувууг үргээж
цочоохыг цээрлэнэ.
     Хүндэтгэлийн овоог тахихдаа хэд
хэдэн хэлбэрээр гүйцэтгэж болдог
боловч төр улсын хэмжээний
томоохон тахилгад бүгдийг цогц
болгон ёслол төгөлдөр үйлддэг байна.
Овоо тахилга нь 1. Цусан тахилга (а/
хонь гаргаж бүтэн болон хагас шүүс
өргөх, б/ малыг овоонд өргөж сэтэрлэх
зэргээр амьтны амьтай холбоотой зан
үйлийг гүйцэтгэж тахих), 2. Шүүстэй
тахилга (зориулж мал гаргахгүйгээр Зураг 9.19. Уулын тахилганд азарга сэтэрлэх
хонины махнаас аль нэгэн хүндтэй ёслол
                                        Тайлбар: 2019 онд Суварга хайрхныг тахих үе
хэсгээр нь шүүс бэлтгэж тахих), 3. Эх сурвалж: https://www.n24.mn/
Архитай тахилга (архи голчлон сүү,
цагаан идээг өргөж тахих), 4. Цагаан идээний тахилга (дан цагаан идээ,
нэрмэлийн архи зэргээр тахих) хэлбэрүүдтэй боловч орчин үед шүүстэй тахилга,
цагаан идээгээр тахих хоёр хэлбэр л ердийн тахилгын хүрээнд зонхилон үлджээ.
    Нүсэр тахилга үйлддэггүй овооны тахилгын хэлбэрүүд бас бий бөгөөд
хилийн овоог ихэвчлэн усны хагалбар, уулсын оройд нэг уулнаас нөгөө уулс
харагдаж байхаар газарт хоёр хошуу хамтран босгоод тахихдаа хоёр талын
хошууны ноёд түшмэд цөм оролцдог уламжлалтай байсан. Энэ үедээ хилийн
дээсээ шалгаж үздэг, гарсан алдаа эндэгдлийг засаж залруулах, хилийн дээс
өөрчлөх зэрэг асуудлыг тохиролцон зохицуулах, зөрчигчдийг шүүн хуралдах
зэрэг ажлыг хийдэг байв. Замын овоог тогтсон цагаар нүсэр тахидаггүй, харин

                                       400
                           Монголын түүх, соёл, ёс заншил

овооны дэргэдүүр явж өнгөрч байгаа хүн бүр заавал унаа хөсөгнөөсөө бууж
ойрмогхон дахин ирэх нутгийн овоог нэг, удаан явчихаж байгаа бол нар зөв гурав
тойрон “Овооны ихийг таньдаа өргөе, олзны ихийг маньд өгөөрэй” гээд чулуу
өргөхийн хамт хэрэв боломжтой бол авч яваа идээ, цай, архиныхаа дээжээс
овоондоо өргөж алтан шар замынхаа өлзий буяныг даатгадаг. Замын овоо нь алсад
явагсдад алжаал тайлах, замын зүг чигийг заах учиртайгаас гадна бартаат бэрх
замын дохио болдог. Даваа давж буй хүн овоонд чулуу өргөхөөс гадна арц, хүж,
шүдэнз, унаа морины сүүлнээс хэдийг үгтээн сорогшин модонд уядаг заншил
ч бий. Булгийн овоог тахидаг тогтсон өдөр байхгүй ч лусын буулттай өдрийг
чухалчилж, овоогоо тахингаа булгийнхаа усанд тусгайлан бэлтгэсэн рашаан
дусааж ариулдаг. Рашааны овоог биеэ тэнхрүүлэн сувилахаар очсон рашаанчид
голчлон тахих бөгөөд гол төлөв аянчин рашаанчид тахидаг учраас тэр бүр нүсэр
тахилга үйлддэггүй онцлогтой.
     Уул овоог зохион байгуулалттайгаар тахих үед зохион байгуулагчийг даамал,
хүмүүсээс тахилгын хандивыг цуглуулан авдаг хүмүүсийг хуяг, өглөгийн эздээс
ирсэн юмыг тэмдэглэн дансалдаг хүнийг нярав, будаа цаваа бэлтгэн тохируулдаг
хүнийг домч гэнэ. Уул овоог тахихдаа шууд тахих гэж буй овоондоо хүрдэггүй
бөгөөд уулын эзний хатад, хаалгач, боол, цэрэг, эрдэнэсийн санг арвижуулан
хамгаалагч гэх мэт уулс, толгод, ухаа гүвээнд хүндэтгэл үзүүлэн арц, хүж
уугиулж, цацал өргөөд тахилгат овоондоо очдог ёстой. Тахилгатай уул, овоонд
тахилгын үеэр эмэгтэй хүн, заримдаа өөрт хүндэднэ гэж үзсэн эрэгтэй хүн
гарахыг цээрлэж, уулын орой буюу овооны орчимд лам, эсвэл бөө, тухайн орон
нутгийн эрхтэн дархтанууд, хар хүмүүс гарна.
                                               Уул овоо тахих шашны зан үйлийг
                                               гүйцэтгэхдээ мөнх тэнгэр тахих
                                               (тэнгэрт сум тавих зэрэг), тахилгын
                                               зориулалтаас шалтгаалан унших
                                               ном, гүйцээх ёс журмаа биелүүлээд,
                                               гол төлөв бор, цагаан азарга
                                               сэтэрлэдэг     байна.     Тахилгын
                                               төгсгөлд даллага авч, уул овооны
                                               эздэд өөрсдийн авчирсан идээ
Зураг 9.20. Тэнгэрт сум тавих ёслол            будааны дээжээс өргөөд тахилга
Тайлбар: Таван богд хайрхны төрийн тахилгын үе хийсэн хүмүүс овоогоо эргэн
Эх сурвалж: http://www.bayan-olgii.gov.mn/
                                               мөргөнө. Мөргөлөө гүйцээсний
дараа тахилгад оролцсон бүх хүмүүст базааж бэлтгэсэн идээ шүүсээ хуваан
хишиг хүртээж тахилгын гол хэсэг өндөрлөнө. Уул овоог тахисны эцэст лусыг
ном уншлагаас гадна рашаан, архи, цалин мөнгөөр тахиж, овоонд нь хадаг яндар,
чулуу өргөдөг. Тахилгын үндсэн хэсэг дууссаны дараа уул овооны эздийг баясган

                                       401
                          Монголын түүх, соёл, ёс заншил

цэнгүүлж найр наадам хийдэг бөгөөд энэ нь Монголчуудын дунд овооны наадам
хэмээн нэрлэгддэг. Овооны наадамд тухайн тахилгын нэр хүндээс шалтгаалах ч
олон бөх барилдуулж, морь уралдуулдаггүй байжээ.
     Уул овооны тахилгын зан үйлд түүний цээрлэх ёс чухал байр суурьтай бөгөөд
а/ тахилгын үеэр цээрлэх ёс (явган суух, инээж хөхрөх, чангаар ярилцах, идээний
дээжээс авчирч үл өргөх, овооны хажууд хонох, халдварт өвчний хорионд орсон
болон гэрт нь хүн нас барж дөчин ес хоног өнгөрөөгүй, гэмт хэрэг үйлдээд
шийтгэл хүлээсэн хүн нэг жилийн дотор оролцох), б/ тахилгын дараа баримтлах
цээр (орчмын ан амьтан, араатан жигүүртнийг айлган цочоох, алж агнах, ой мод,
өвс ургамлыг огтолж хадах, нуур, булаг шанд, гол горхинд биеэ угаах, бие засах,
бузар буртаг юм хаях зэргээр түүний орчин тойрныг бохирдуулахгүй байх) гэж
хоёр зааглан авч үздэг.
     Уул овоогоо тахихад заавал нүсэр хэмжээтэйгээр зохион байгуулалттайгаар
үйлдэн өнгөрөөх нь гол бус бөгөөд өчүүхэн гэж бодогдох зүйл ч тахилганд орно.
Өглөө үдэш цай, сүү, тараг, айрагныхаа дээжийг өргөн “Буусан нутаг, суусан
хангай урдаас угтаж, араас түшиж хайрла” гэж шивших, сархад хүртэхдээ уул
овоо, ус голдоо сэржим өргөх, овоонд очоод унаанаас бууж “овооны ихийг
таньдаа өргөе, олзны ихийг маньд хайрла” гэж хэлэх ч гэсэн тахилга мөн.
     Уул овооны тахилга нь газар нутгийнхаа бүрэн бүтэн байдлыг хадгалах
гэсэн үзэл санааны нэг илрэл байсан бөгөөд байгаль хамгаалах асуудал ч бас
давхар хамаарагдана. Байгаль орчны асуудал нь өөртөө цаг уурын өөрчлөлт,
биологийн төрөл зүйлд учирсан аюул занал зэрэг олон асуудлыг багтааж байна.
Уул овооны шүтлэг тахилгаар дамжуулан байгаль орчноо хайрлан хамгаалж
ирсэн Монголчуудын хувьд тэрхүү уламжлалыг цаг үеийнхээ байдалд нийцүүлэн
шинэчлэн сэргээснээр нилээд хэмжээний амжилт олох бололцоотой бөгөөд “Рио-
де-Жанейрогийн тунхаглал”-д дэлхийн эко-системийн бүрэн бүтэн, эрүүл байдлыг
сэргээх, хадгалах, хамгаалахын тулд аливаа улс орны үндэсний бодлого, хууль,
уламжлалт амьдралын дадлага, мэдлэг тэдний өвөрмөц ахуй, соёл, ашиг сонирхлыг
хүлээн зөвшөөрч зохих ёсоор дэмжих зарчимд суурьлах ёстойг онцлон заажээ.
                                            Монголын тахилгатай уулсыг хэрхэн
                                            хайрлан хамгаалж ирсэн талаар
                                            зарим баримтыг онцлон авч үзвэл
                                            1709 онд “Халх журам”-д Хэнтий
                                            хан, Богд хан, Зорголхайрхан зэрэг
                                            уулыг дархан болгож байсан боловч
Зураг 9.21. Богд хан уул                    хожим 1778 онд Манжийн хааны
Тайлбар: ЮНЕСКО-гийн хүн ба шим мандлын     зарлигаар Богдхан уулыг албан ёсоор
нөөц газар
Эх сурвалж: https://www.facebook.com/
                                            дархалжээ. Улмаар 1995 онд дахин
Erdenebulgan Photography                    бататган дархлахын хамт төрийн

                                      402
                          Монголын түүх, соёл, ёс заншил

тахилгат уул болгон зарлажээ. 1809 оноос Богдхан уулын 28 амыг цагдаатай
болгож, нутаг дэвсгэрт нь орох зөвшөөрлийг Богд хаан гардан олгодог журамтай
байжээ. Богд Хан уулын улсын тусгай хамгаалалттай газар нь 1997 онд ЮНЕСКО-
гийн Хүн ба шим мандлын нөөц газрын сүлжээнд бүртгэгдсэнээр хүрээлэн буй
орчны тогтвортой байдлыг хангах, нутгийн иргэдийн ахуй амьдралыг
дээшлүүлэхэд чиглэсэн аливаа хүчин чармайлтыг ЮНЕСКО-гоос дэмжин
урамшуулах, шаардлагатай удирдамж чиглэлээр хангах, санхүүжилтийн нэмэгдэл
эх үүсвэрийг хайх ач холбогдолтой болжээ.
     Бурхан Халдун уулыг 1818 онд
Манжийн хааны зарлигаар албан
ёсоор дархан цаазтай болгож, 1992
онд улсын хамгаалалтанд авсан бол
1995 оноос төрийн тахилгат уул
болгосон бөгөөд 2013 онд Засгийн
газрын тогтоолоор Бурхан халдун
уулыг         Үндэсний       бахархалт Зураг 9.22. Бурхан халдун уул
                                       Тайлбар: ЮНЕСКО-гийн дэлхийн өвийн
хайрханаар өргөмжилсөн. 2015 онд жагсаалтад бүртгэгдсэн
“Бурхан халдун уул, түүнийг Эх сурвалж: http://www.mfa.gov.mn/
хүрээлсэн тахилгат газар нутаг”-ийг ЮНЕСКО-гийн Дэлхийн өвийн жагсаалтад
соёлын ангиллаар бүртгэжээ.
                                                Хангайн нурууны ноён оргил
                                                Отгонтэнгэр уулыг 1779 оноос
                                                эхлэн зарлигаар жил бүр төрөөс
                                                тахиж байгаад 1818 онд дархан
                                                цаазтай болгож Богд Очирваань
                                                гэж нэрлэх болжээ. 1995 оноос
                                                төрийн       тахилгат хайрханаар
                                                тунхагласан. Отгонтэнгэр уулын
                                                өвөр элгэнээ орших бадар аяганы
                                                хэлбэртэй үзэсгэлэнт нуурыг
Зураг 9.23. Отгонтэнгэр уул                     Бадархундага гэдэг бөгөөд энэ
Тайлбар: Хангайн нурууны ноён оргил             нуурыг мөнгөн эмээл хазаартай
Эх сурвалж: https://ikon.mn/
                                                цагаан морь буюу есөн эрдэнээр
чимсэн алтан мөнгөн мандаагаар тахиж байсан гэдэг. Хожуу үед тавин лангийн
мөнгөн ембүү, алт, мөнгө, шүр, сувд зэрэг зүйлээр тахидаг байсан мэдээ буй.
     Байгаль хамгааллыг ардын уламжлалаас гадна хууль эрх зүйн баримт бичигт
ч олонтаа тусгасаар ирсэн бөгөөд байгаль хамгаалах, дархан цаазат газартай
холбоотой хамгийн анхны заалтыг “Их засаг” хуулинд тусгажээ. Улирал тутам
нутаг сэлгэн нүүдэллэх журмыг тодорхой зааж бэлчээрийн тэнцвэрт байдлыг

                                      403
                          Монголын түүх, соёл, ёс заншил

хадгалах, их ав хоморгыг хаврын улиралд хийхгүй байх тухай зааснаас гадна гол
ус руу шээвээс, гал алдаж бэлчээр шатааваас, өвс ургасан хойно газар нүхэлбээс
яллан шийтгэх тухай багтаажээ. “Халх журам” хуулинд газар тариалангийн
газрыг малын бэлчээрийн газраас зааглах, гол усыг хамгаалах, гал түймрээс
сэргийлэх, ургамал амьтны төрөл зүйл, ой болон тал хээрийн бүсийн аюулгүй
байдал зэрэг өргөн хүрээг хамарч, уул овоо тахих ёсыг анх удаа төрийн бодлогын
хэмжээнд авч үзсэн байна. 1921-1990 оны хугацаанд байсан байгаль хамгаалах
албан ёсны хуулийн заалтуудыг нэгтгэн улам боловсронгуй болгож 1995 оноос
“Байгаль орчныг хамгаалах тухай” тусгай хууль, “Байгалийн ургамлын тухай”,
“Байгалийн ургамлыг ашигласны төлөөх төлбөрийн тухай”, “Байгаль орчинд
нөлөөлөх байдлын үнэлгээний тухай” гэх мэт хуулиудыг баталж, олон улсын
байгаль хамгаалах гэрээ хэлэлцээрүүдэд нэгдэн оржээ.
     Бэлгэдлийн хувьд байгаль дэлхийг ногоон өнгөөр төлөөлүүлэхээс гадна
тавын тоогоор илэрхийлж болдог. Булаг шандны эх, нуур цөөрөм, гол усанд
цус, сүү болон бусад элдэв зүйл оруулахыг чандлан цээрлэдэг нь усны найрлага
чанар бузардахаас сэрэмжилсэн хэрэг бөгөөд хэрэв зөрчвөл хотонд чоно орно,
биенд яр гарна гэх зэргээр айлган сэрэмжлүүлж байв. Газар ухах, шороо төнхөх,
мод огтлохыг зөрчвөл газрын судас тасарч хөрс шархлан шанална хэмээн үзэх
төдийгүй гадас шон хатгаж орхих, нүүхдээ бууриа бохир үлдээхийг цээрлэдэг.
Мөн гадас хатгахдаа өдөр үзэж өчиг хэлж гуйж үйлддэг бол буцааж гадас шонгоо
авахдаа заавал нүхийг бөглөдөг заншилтай. Хог үнс хаях газрыг бух тошиж
шороо хөрсийг нь ухаж хөндсөн хэсгийг сонгон авдаг ба мод бут, цэцэг жимс
ногоорч цэцэглэж байх үед огтлох хугалахыг, зулзаган ургамал гэмтээхийг хатуу
цээрлэж лусын хорлол болно, лус савдаг хилэгнэж амь насанд цөв болно гэж
хүмүүжүүлдэг байлаа. Бургас модыг Монгол мод хэмээн үзэж хугачих гишгэхийг
цээрлэх төдийгүй овоонд бургас хатган залам хэмээн нэрлэж дээдлэнэ.
                                            Монголчуудын байгаль хамгаалах
                                            уламжлалт үзэл санаа, ёс заншлыг
                                            илтгэн харуулдаг нэг зан үйл нь
                                            нүүдэллэхэд баримтлах ёс журам юм.
                                            Уламжлалт ёсоор нүүхийн урьд өдөр
                                            нутаглаж байгаа газрынхаа орчин
                                            тойрныг сайтар цэвэрлэдэг байжээ.
                                            Нүүх өдрийнхөө өглөө талархлын
                                            тахил гэж өргөдөг нь тухайн газар
                                            нутагт амьдарч байхад сайн сайхан
Зураг 9.24. Бууриа ариутгаж нүүдэл хийж буй
                                            байлгалаа гэж лус савдаг, газар
зураглал
Тайлбар: Байгалиа хамгаалах нэг арга        тэнгэртээ талархаж байгаа гэсэн утга
Эх сурвалж: http://www.accu.or.jp/          учиртай бөгөөд гурван цагааны дээж

                                      404
                          Монголын түүх, соёл, ёс заншил

буюу сүү, тараг, шар тос гурвыг холин дөрвөн зүг, найман зовхис, тэнгэр, газар
гээд 10 зүгт өргөдөг заншил ч зарим газарт байлаа. Нүүдэл хөдөлсөний дараа
гэрийн бууриа цэвэрлээд, араас нь гүйцэж очдог. Нүүдлээс өмнө, мөн тахил
өргөхийн өмнө (нар битүү үед) мал хөдөлдөг. Буух газраа ирээд нар зөв гороолж,
эхлээд хаалга тооноо буулгадаг. Тэгээд тавьсан шаваа авч, ханаа тойруулдаг. Энэ
үед гэрийн эзэгтэй цайгаа чанаж, тахилаа өргөдөг. Үүний дараа мал хотондоо
ирдэг үе таардаг байжээ. Гэрээ барьж дууссаны дараа даатгалын тахилаа өргөнө.
Энэ нь энэ орон нутагт амьдрах үед амь нас бат, өвчин зовлонгүй, ажил үйлс
бүтэх, мал сүрэг тарган тавтай байхыг мөн л тухайн лус савдагт даатгадаг байна.




                                      405
                          Монголын түүх, соёл, ёс заншил

                 9.5. ГАЗАРЗҮЙН УЛАМЖЛАЛТ МЭДЛЭГ

     Монголчууд нь олон мянган жил хангай, говь, тал нутагт нүүдэллэн мал аж
ахуйг эрхлэн амьдрахдаа тэдгээрийн зүй тогтол хэрхэн хувьсан өөрчлөгдөх, нутаг
орны газарзүйн байдлыг гаргууд сайн мэддэг байсан тухай олон жишээ баримт
бий. Энэ нь тухайн үеийн Монголчуудын эрхэлж байсан аж ахуй хийгээд хол
ойрын нүүдэл, суудал хийдэг байсантай салшгүй холбоотой юм. Монголчуудын
газарзүйн хэр зэрэг сайн мэдлэгтэй байсныг гэрчлэх нэг баримт нь “Монголын
нууц товчоо” бөгөөд нийтдээ өнөөгийн манай улсын нутаг дээр болон гадаад
оронд байгаа 200 шахам газар усны нэр гардаг.
     Монголчууд газар нутаг, газарзүйн байрлал зэргээс гадна орчлон ертөнцийн
зүй тогтол, эх дэлхийн тухай “эргэх орчлон” гэсэн ойлголтыг бий болгосон нь
дэлхийг эргэдэг гэсэн мэдлэгийг агуулж байжээ. 1219–1224 онд Чу Мэргэн
дундад Азид хийсэн аян дайнд биеэр оролцож дайран өнгөрсөн нутаг орны
газарзүйн онцлог, ёс заншлын талаар “Баруун зүг зорчсон тэмдэглэл” гэдэг
бүтээлээ туурвижээ. Чу мэргэн нь өөрийн эзэнт гүрний өргөн уудам нутаг
дэвсгэр болон өөр улс оронд цаг мөч адилгүй байдгийг тогтоож цагийн зөрүүг
тодорхойлохын тулд газарзүйн уртрагийн тухай ойлголтыг хөндөн гаргаж ирсэн
байдаг. Юань гүрний үед модоор дүгрэг бөмбөг үйлдэж бөмбөрцгийг дүрслэн,
долоон хувийг нь ус, үлдэх хувийг хуурай газар эзэлдэг хэмээн тооцоолж байсан
бол 1874 онд зохиогдсон “Замбутивийн асуудал” гэдэг гар бичмэлд замбутив
нь бөөрөнхий бөгөөд нэгэн хоногт нэгэнтээ өнхрөн 365 хоног төдий өнхөрсөөр
нэгэн жилд нарыг нэгэнтээ тойрон гүйцдэг гэж бичсэн байна. Монголчууд
дэлхийн бөмбөрцөг хэлбэрийн талаар төдийгүй бусад улс орны талаарх мэдлэг
маш сайн байсан ба Энэтхэгийг Жагар, Түвдийг Цастын орон, Непалыг Балба,
Цейлоныг Арслан тив, Индонезийг Алтан тив, Арабыг Сарцан, Туркыг Хүнхээр,
Узбекийг Сартуул, Туркменийг Хар тогмог, Унгарыг Мажар гэх зэргээр өвөрмөц
онцлогт нь тохируулан нэрлэж байжээ.
                                                 Монголчуудын        газарзүйн
                                                 мэдлэгийн санг аривжуулах
                                                 бас нэг зүйл нь зураглал
                                                 бөгөөд хамгийн эртний мэдээ
                                                 нь Хятадын нэгэн сурвалжид
                                                 Хүннү нарын газар нутгийн
                                                 зургийг     хулгайлан     авч
                                                 тэдэнтэй дайтах арга замаа
                                                 сонгож байсан тухай баримт
Зураг 9.25. Онниуд хошууны газрын зураг          байдаг. Кидан гүрний үед мөн
Тайлбар: Одоогийн ӨМӨЗО-ны Улаанхад аймагт бий
Эх сурвалж: https://mongoltoli.mn/               газрын зураг зурдаг байсан

                                      406
                          Монголын түүх, соёл, ёс заншил

талаар тэмдэглэгдсэн байна. Газрын зургийг бүтээхдээ газрын бөмбөрцгийн
дүрс, газрын хол, ойрыг хэмжих, өргөрөг, уртраг, тэдгээрийг нэгэн зэрэг багтаах
гээд арваад төрлийн багаж хэрэглэдэг байсан нь Юань гүрний сударт тэмдэглэгдэн
үлджээ. Зураглалын масштаб нь нэг ямхад 20 газрыг багтаан зурдаг байжээ. Мөн
зураглалын дүрслэл нь хэвтээ тусгал буюу дээрээс харсан байрлал, дэвсгэр зураг,
нүүрийн тусгал буюу өмнө талаас харсан байдал, нүүрний зураг хоёрыг нэг
дүрслэл дээр зурах аргыг түгээмэл хэрэглэж иржээ. Тухайн үеийн уртаашаа 2.2
м, өргөөшөө 2.8 м газрын зургийн хуулбарыг олсон байдаг. Гэхдээ энэхүү мэдлэг
нь тухайн үеийн Монголчуудын нийгмийн байдал, нүүдлийн аж амьдрал зэрэг
хүчин зүйлсээс шалтгаалан ард түмний дунд нийтлэг хэрэглээ байж чадаагүй.
     XVIII-XX зууны
эхэн     үеийн     Халх
Монголын          аймаг,
хошуудын           нутаг
д э в с г э р и й н
хуваарилалт, газар зүйн
байдал, нутгийн захын
болон доторх уул овоо,
                          Зураг 9.26. Газрын зургийн түүхэн дурсгалаас
тэдгээрийн нэрс, зүг Тайлбар: ХIX зууны төгсгөл үе
чиг, дэс дараалал, засаг Эх сурвалж: https://www.gazar.gov.mn/
ноёны орд өргөө, сүм хийд, өртөөнүүдийн байрлал ба замын чиглэл, хилийн гэр
харуулын байрлал, нутаг орны байдлыг харуулсан газрын зургууд цөөнгүй
хадгалагдаж байгаа нь үнэт эх сурвалж, соёлын хосгүй өв юм. Түүхэн газрын
зургийн сан хөмрөгт Халхын Сэцэн хан, Түшээт хан, Сайн ноён, Жибзундамба
хутагтын Их шавь, Ховдын хязгаар, харуул, өртөөний зэрэг нийт 171 нутгийн
зураг байгаа бөгөөд энэ нь Халхын Сэцэн хан аймгийн 68, Халхын Түшээт хан
аймгийн 46, Сайн ноён аймгийн 34, Жибзундамба хутагтын Их шавийн 2, Ховдын
хязгаарын 2, харуулын 16, өртөөний 2 зураг юм. Зурагдсан он цагийн хувьд
хамгийн эртнийх нь 1793 онд үйлдсэн Халхын Сэцэн хан аймгийн Ахай засгийн
хошууны зураг бол сүүлийнх нь 1922 оны Халхын Сэцэн хан, Түшээт хан
аймгийн хошууны нутгийн зургууд байгаа нь XVIII зууны эцсээс XX зууны эхэн
үеийн 130 орчим жилийг хамарч байна. Нутгийн зургуудыг даавуу болон цаасан
дээр зурж зүүн талд нь аймаг, хошууны ямар ноёны зураг болох, баруун захад
зургийн он цагийг тэмдэглэжээ. Монгол нутгийн зургийн дийлэнхийг өнгө ялган
зурдаг. Тухайлбал “нуур ба гол, булаг, усыг цөм хөх өнгөөр зурмуй. Бэлчээр
газрыг ногоон, элс ба говийн шимт газрыг бүдэг ягаан өнгөөр зурмуй” гэсэн
заалтууд бий. Тэгвэл дээрх 171 нутгийн зургийн 159 нь өнгөт, 12 нь хар цагаанаар
зурагджээ. Өнгөт дүрслэл бүхий зурагт гол мөрөн, булаг, худаг, нуур цөөрмийг
нэгэн ижил хөх өнгөөр будсан байна.

                                      407
                              Монголын түүх, соёл, ёс заншил




Зураг 9.27. Монголчуудын газрын зургийн тэмдэглэгээ
Тайлбар: Уламжлалт газрын зурагт хэрэглэж байсан
Эх сурвалж: http://www.monsudar.mn/

    Уул, нуруу хангай газрыг хар бэхээр зурж ногоон болон цэнхэр өнгөөр
давхарлан буджээ. Зарим хадтай уулсыг хүрэн өнгөөр, модтой уулсыг ногоон
өнгөөр ялган дүрсэлсэн байна. Говийг шар өнгөөр будаж, тэмдэглэгээ тавьсан ба
дэрстэй, намаг шавартай, бартаа саад ихтэй газруудыг хэд хэдэн зурагт нилээд
тод дүрсэлжээ. Нутгийн дундуур явах өртөө замыг шар өнгөөр зурж өртөөний
сууринг гурвалжин дүрсээр нэгэн ижил тэмдэглэсэн нь харагдана. Мөн хошуу
ноёны тамгын гэрийг зурж нэрийг нь бичиж үлдээдэг уламжлал байжээ. Сүм
хийд, суурин газруудыг дуурайлган зурж, дээвэр хэсгийг хятад, төвөд маягийн
хэлбэртэй дүрсэлдэг байж. Нутгийн зураг үйлдэхдээ дөрвөлжин хүснэгт татдаг ба
84 зурагт тор татаж зурхайн хүрдийг баримтлан зуржээ. Нутгийн зургийн хэмжээ
харилцан адилгүй байх ба хамгийн том хэмжээтэй зураг нь 123 см х 255 см цагаан
даавуун дээр зурсан Халхын Сэцэн хан аймгийн 23 хошууны нутгийн газар орны
зураг юм. Уг нутгийн зургийг хүрд ашиглаж зурахдаа аймгийн нутаг дэвсгэрт тор
татаж дүрсэлсэн ч нэг дөрвөлжинд хэдэн газрыг багтаасныг дурдаагүй. Хошуу
хоорондын хилийг улаан өнгөөр тэмдэглэж, хилийн овоог тойруулан бичжээ.
Уулсыг ногоон, гол, нуур, булаг шандыг цэнхэр өнгөөр будахдаа хавтгай дүрслэл
ба биет дүрслэлийн аргыг хослуулан зурсан бөгөөд бичвэр тайлбарыг хар бэхээр

                                           408
                           Монголын түүх, соёл, ёс заншил

бичсэн байдаг. Сүм хийд, хошууны тамгын газрыг биетээр дүрслэн зурсан бол
засаг ноёны суух зарим өргөө, хотын хуучин туурь зэргийг дөрвөлжин дүрсээр
тэмдэглэж, говь, тал хээр, уулсын нуга хөндий, намаг шавартай газруудыг ялгаж
зурсан. Нутгийн дундуур явах өртөө замыг жижиг цэгээр тэмдэглэжээ.
    Монголчууд газарзүйн судалгааг шинжлэх ухааны түвшинд өргөн хүрээнд
биш боловч өөрсдийн эрхэлж байсан нүүдлийн мал аж ахуйтай холбоотой онцлог
үзэгдлийг тэмдэглэж байжээ. 1248 онд тохиосон урьд хожид ховор үзэгдэх
гангийн талаар болон 1337, 1339, 1340 онуудын ган болон үлэмж хэмжээний цас
зудын талаар Юан улсын сударт тэмдэглэн үлдээсэн байна. 1712 онд Түлихэн
гэгч Сибирь, Тюмень зэрэг өөрийн аялсан газраа тэмдэглэл хийж нэгтгэн бүтээл
болгож байсан бол 1761 оноос эхлэн Халхын нутагт жилдээ хичнээн хэмжээний
цас орж байсныг олон хошуудаас нарийвчлан авч дээд газраа мэдэгдэж байсныг
тухайн үеийн чуулганы дарга нь хүснэгтлэн хөтлөж байсан хураангуй, 1777 онд
Сүмбэ хамба Д.Ишбалжир “Замбутивийн ерөнхийлөн номнологч үгс” бүтээлдээ
Монголын болон Энэтхэг, Түвд, Хятад зэрэг орны газарзүйн байдал, Оросын
Москва хотыг өгүүлсэн, 1830 онд Жамбалчойжидданзанпэрэнлэй “Өмнөх
Замбутивийн байр байцыг дэлгэн номлосон тодорхой толь” бүтээлдээ дэлхийн
бүтэц, олон улс, аймгийн тухай өгүүлж байжээ.
    Монголчууд 1868, 1877, 1886,
1903, 1905, 1915, 1917 онуудад
Монгол оронд болж байсан газар
хөдлөлтийн талаар тэмдэглэл хийж
бүр газар усны нэрийг нь хүртэл
тэмдэглэн зураглал хийх боломжтой
болгож байжээ. Тухайлбал, 1905 онд
болсон газар хөдлөлтийг Засагт хан
аймгийн Лу Гүн (Лувсантүндэв)
тэмдэглэн үлдээхдээ “газар хагарч
Баруун таван бэлчирээс үүсч эрс
чигээр Хангилцагийн голыг өгсөн,
                                        Зураг 9.28. Газар хөдлөлтөөс үүссэн хагарал
мөн даваагаар давж Улаанбулаг, Тайлбар: 1905 оны Булнайн газар хөдлөлт
Шонтын голыг уруудаж Өндөр Эх сурвалж: http://mongoliaexpeditions.blogspot.com/
Улааны өврөөр гарч Сэрвэнгийн давааг арлан” зэргээр маш дэлгэрэнгүй газар
нутгийн нэрийг дурьдан газрын зурагт дүрслэж болохуйц тодорхой дурьдсан
байна. Тус газар хөдлөлтөөр 130 орчим км газар хагарал үүсчээ.
    1915 онд Туул гол үерлэн Уу булан дүүрч, Цухал буланг давж, Зайсангийн
дэнжийн хүрээр бялхаж, Гандангийн хүр хүрч, Их хүрээнийхнийг ихэд
сандаргасан тухай мэдээллийг тухайн үеийн гар бичмэлүүдэд тодорхой тэмдэглэж
байжээ. Монголчуудын энэ мэт газарзүйн анхны судалгаа, тэмдэглэл нь тухайн

                                       409
                          Монголын түүх, соёл, ёс заншил

үед олны хүртээл болж чадаагүй ч одоо цагт орчин үеийн газарзүйн судалгаанд
үнэт бүтээл болон хэрэглэгдэж байна.
     Монголчууд тухайн нутаг орны байгаль, газарзүйн онцлог шинж, байршил
хэлбэр дүс, ургамал, амьтны тархац, хөрс шорооны бүтэц, ашигт малтмал,
уур амьсгал, ус зүйн онцлог, түүхт үйл явдлыг тусгасан газарзүйн нэр томъёо
(топонимик)-нд ихээхэн ач холбогдол өгч байсан. Газар нутаг, уул усны нэрийг
өнгө зүс заасан байдлаар (Цагаан богд, Улаан суварга), шинж чанар заасан
байдлаар (Дулаан богд, Аж богд), зүг чиг заасан байдлаар (Зүүн баян, Дунд
сайхан), хэлбэр дүрс харуулах байдлаар (Сэнжит цохио, Үзүүр хад), эрдэс баялаг
агуулах байдлаар (Төмөр толгой, Алтат, Оюу толгой), хэлбэр өнгө галбираар
(Өндөр улаан, Бөөн цагаан) гэх мэтээр нэрлэдэг байжээ.
                                                Дэлхий дахин XIV зууны сүүлчээс
                                                далай     тэнгисийг     эзэмшиж
                                                газарзүйн     их    нээлтүүдийг
                                                эхлүүлэх хүртэл Монголчууд
                                                ихээхэн хүчирхэг байсан учраас
                                                Монгол орны газар нутаг, уул ус,
                                                гол мөрөн, ан амьтан, ургамлын
                                                талаарх болон ахуй амьдрал, зан
                                                заншлын       тухай     мэдээлэл
                                                гадаадын судлаачдын бүтээлд
                                                илүү тусгагдсан байдаг. XIII-XIV
Зураг 9.29. “Ренатын зураг” хэмээн алдаршсан    зууны үед Италийн лам Плано
Зүүнгарын улсын газрын зураг
Тайлбар: Швед цэрэг Ренат 1716-1733 онд Зүүнгар Карпини,     Францын      шашны
улсад олзонд байхдаа зурсан зураг               зүтгэлтэн Вильгельм Рубрук,
Эх сурвалж: https://mongoltoli.mn/
                                                Венецийн худалдаачин Марко
Поло нарын Монголчууд, Монгол газар орны тухай мэдээ өрнө дахинд
Монголын тухай таниулсаар байсан бол XVI зууны төгсгөл үе хүртэл Монгол
нутагт ирэх гадаадын аялагч жуулчид эрс цөөрсөн байдаг. Харин XVII зууны
эхэн үеэс Европчууд Хятад болон бусад улс оронтой худалдааны наймааны
шинэ зах зээл олох зорилгоор дахин төв Азийг сонирхож эхэлсэн байна. XVIII
зууны сүүлчээс эхлэн Монголын газарзүйн онцлогийг нийтэд нь тодорхойлох,
байгалийн зарим хэсгийн гарал үүслийг судлах анхны оролдлогыг хийж
байжээ. Энэхүү үйл ажиллагаанд Монголчууд өөрсдөө туслах чанартайгаар
оролцож байсан юм.
     Монголын засгийн газар Орос улстай хамтран “Монгол орныг шинжин үзэх
тухай хэрэг шийтгэх хороо” гэдэг шинжилгээний байгууллагыг анх байгуулжээ.
Уул хорооны дүрэмд тус орны хүн малын тоо, аж байдал, газрын баялгийн нөөц,
зураг зохиох, тариалан, хадлан боловсруулах газар зэргийг судлан шинжлэх

                                      410
                          Монголын түүх, соёл, ёс заншил

ажлыг хийх болно гэж заажээ. Монгол орон, харийн ноёрхлоос ангижирсны
үрээр Монголын соёлд зарим нэг ололт амжилт гарсан боловч тэр нь цаашид
батжин бэхжих нөхцөл бололцоо муутай хэвээр байжээ. Үүний гол шалтгаан нь
Монголд феодалын хоцрогдсон харилцаа урьдын адил ноёрхож, ард түмэн эрх
чөлөөгөө олж авч чадаагүйгээс болжээ.
    Монгол улсад шинжлэх
ухаан хөгжүүлэх талаар анхны
алхам    хийж,     1921    онд
байгуулагдсан Судар бичгийн
хүрээлэнд     С.Жамъян,     Ж.
Цэвээн, Л Дэндэв, Буянчуулган
нарын Монголын тэр цагийн
нэртэй      түүхч     эрдэмтэд
ажиллаж, эх орны түүх соёлын
холбогдолтой ном бүтээл,
судар, rap бичмэл, дурсгалт Зураг 9.30. Судар бичгийн хүрээлэнгийн хамт олон.
зүйлсийг олж цуглуулах, гадаад Тайлбар: 1920-иод оны эхэн үе
хэлнээс ном бүтээл орчуулж, Эх сурвалж: https://mongoltoli.mn/
монгол хэл, түүх, газарзүйн судалгааг хийж байлаа. ЗХУ-ын ШУА болон
Буриадын Эрдмийн хүрээлэнтэй харилцаа тогтоож, анхны шинжилгээний
ангиудыг урьж ирүүлэв. Тэдгээр нь Монгол орны түүх, газар зүй, геологи, амьтан
ургамал, гидрогеологийн чиглэлээр зарим судалгаа явуулж, тус оронд шинжлэх
ухааны төрөл бүрийн салбарыг хөгжүүлэх, боловсон хүчнийг бэлтгэх, аж ахуйн
зорилтыг хэрэгжүүлэх хэрэгт чухал үүрэг гүйцэтгэсэн юм.
    1930 онд Судар бичгийн хүрээлэнг Шинжлэх ухааны хүрээлэн болгон
өөрчилжээ. Шинжлэх ухааны хүрээлэн нь дуун ухааны тасаг, түүх, газар
зүйн тасаг, гэрэл зургийн лаборатори, номын сан зэрэг зохион байгуулалтын
нэгжүүдийг цаашид бэхжүүлэхийн хамт газар тариалангийн тасаг, геологийн
тасаг зэргийг байгуулжээ. Эл хүрээлэн Монгол орны газарзүй, амьтан,
ургамал, Монголын түүх, хэл, уран зохиолын хөгжлийн асуудлыг судлах
талаар гучаад онд багагүй зүйл хийжээ. БНМАУ-ын газарзүйн атлас
(1934), БНМАУ-ын 1:2000000 масштабтай дэлгэмэл зураг (1937) зохиосон
байна. 1962 онд Монголын ШУА-ийн дэргэд Газарзүй, цэвдэг судлалын
хүрээлэн байгуулагдсан нь тус орны газарзүйн шинжлэх ухааны хөгжилд
ихээхэн түлхэц болсон төдийгүй тухайн салбараар шинэ шинэ чиглэл үүсэн
хөгжиж, онолын тулгуур судалгааг далайцтай явуулах эрдэм шинжилгээний
томоохон төв үүсэн бий болжээ. Жараад оноос Монголын шинжлэх ухааны
хөгжлийн шинэ үе эхлэв. Шинжлэх ухаан, дээд боловсролын хүрээлэнгийн
суурь дээр 1961 онд Шинжлэх Ухааны Академи байгуулагдав. Шинжлэх

                                       411
                          Монголын түүх, соёл, ёс заншил

Ухааны Академийн харьяанд суурь судалгааны хүрээлэнгүүдийг байгуулж
бэхжүүлэв. Шинжлэх Ухааны Академи нийгэм, байгалийн ухааны үндсэн
асуудлаар явуулж байгаа суурь судалгааны ажлыг зохион байгуулан удирдах
щинжлэх ухааны гол төв болж хувирав. Төрийн яамд, тусгай газруудын
дэргэд салбарын эрдэм шинжилгээний байгууллагууд буй болж хөгжсөн
нь шинжлэх ухаан, үйлдвэрлэлийн холбоог бэхжүүлж, шинжлэх ухаан,
техникийн дэвшлийн үр дүнг үйлдвэрлэлд нэвтрүүлэх чухал нөхцөл болсон
юм. Наяад оны эцэст салбарын эрдэм шинжилгээний 30 гаруй байгууллагууд
ажиллаж байв. Монголын эрдэмтэд “Интеркосмос” программыг хэрэгжүүлэх
ажилд идэвхтэй оролцож, сансрын шинжилгээ судалгааны үр дүнг улс ардын
аж ахуйн практикт хэрэглэх явдал өргөжив. Үүний үр дүнд 1981 онд Монгол
хүн анх удаа сансарт нисэж дэлхийг 124 удаа тойрон ниссэн билээ.
     Ийнхүү Монголчууд эртний уламжлалт мэдлэгийн суурин дээр орчин
цагийн газарзүйн шинжлэх ухааны үр шимийг өдөр тутмын амьдралдаа түгээмэл
хэрэглэж байна.
     Монголчуудын газарзүйн мэдлэгийн хүрээн дэх хэрэглээний нэгэн хэсэг нь
ямар нэгэн чиглүүлэгч луужингүйгээр зүг чигээ олох уламжлалт арга ухаан юм.
Зүг чигийг уламжлалт аргаар нар, сар, од эрхсийн байрлал, байгаль газарзүйн янз
бүрийн шинж тэмдгүүдэд тулгуурлан олж байлаа.
                                              Нараар зүг чиг олох: Монголчууд
                                              нар бол дэлхийн хувьд цор ганц
                                              хөдлөшгүй цаг, зүгийн эх гэж
                                              тооцож байсан төдийгүй түүнийг
                                              шүтэх уламжлал ч олон төрлийн
                                              зан үйлд хадгалагдан үлджээ.
                                              Нар зүүн зүгээс мандаж, баруун
                                              зүгт шингэдэг боловч өвөл ба
                                              зуны улиралд нарны хөөрөх
                                              өндөр, мандах, шингэх цэг
Зураг 9.31. Нараар зүг чиг олох арга          харилцан адилгүй байдгийг
Тайлбар: Тусгай багажгүйгээр зүг олох арга
Эх сурвалж: https://www.trends.mn/
                                              нүүүдэлчин           Монголчууд
                                              андахгүй сайн мэддэг байлаа.
Гэвч ямар ч тохиолдолд үд дунд биетийн сүүдэр эгц болоод хамгийн богино
тусахын хамт тухайн сүүдэрний чиг нь чанх хойд зүгийг заадаг. Энэхүү аргад
хүүхдийг багаас нь тоглуулангаа сургаж, зүг чигээс гадна цагийн баримжааг
нараар олоход дадлагажуулж байсан уламжлалтай.




                                      412
                              Монголын түүх, соёл, ёс заншил

     Сараар зүг чиг олох: Сарыг ч
мөн адил ашиглаж болох бөгөөд
шөнийн цагт нарны тусгалын
гэрэлтэлтээр зүг баримжаа авах
боломжтой, ингэхдээ оройн цагт
гэрэлтэж байгаа тал нь нар шингэх
баруун зүг, шөнө дундаас хойш
гэрэлтэж буй тал нь нар мандах зүүн Зураг 9.32. Сараар зүг чиг олох арга
                                               Тайлбар: Тусгай багажгүйгээр зүг олох арга
зүгийг заадаг. Сарны гэрэл сүүдрийн Эх сурвалж: http://www.fact.mn/
заагийн хоёр цэгийг холбож шулуун
татаад өмнө зүгийг баримжаалж болно.
     Одоор баримжаалан зүг чиг олох тухай: Эртнээс нааш Алтангадас
одыг хөдөлгөөнгүйгээр хойд зүгийг зааж байдаг бөгөөд бусад од нь дэлхийн
тэнхлэгийн эргэлтээр хөдөлж харагддаг гэдгийг Монголчууд мэддэг учраас уг
одны тусламжтайгаар ямар ч луужин хэрэглэлгүйгээр хойд зүгийг хялбархан,
алдаа мадаггүй олж чаддаг байлаа. Хүүхэд багачууд одот тэнгэрээс Алтангадас
одыг шууд заалган олоход бэрхшээлтэй байдаг тул тодорхой хэлбэр үүсгэж байдаг
Долоон бурхан зэрэг оддын ордыг ашиглан Алтангадас одыг зааж нүдлүүлдэг
уламжлалтай. Одод үзэгдэж байгаа тохиолдолд тэнгэрт 7 бурхан од бусдаас тод
харагддаг бөгөөд түүний шанага талын захын хоёр одыг холбосон шулуун татлаа
гэж дүрслээд уг хоёр одны хоорондох зайг баримжаалан 5 дахин ихэсгэж авахад
уг шулуун дагуу байх хамгийн тод од нь Алтан гадас од юм.
                                                        Уламжлалт амьдралын хэвшилд
                                                        үдэш хүүхэд залуустаа тэнгэрийн
                                                        одны байрлалуудыг уламжлалт
                                                        нэрсээр нэрийдэн нүдлүүлэх явдал
                                                        чухал байр суурьтай байсан
                                                        бөгөөд хүн бүрийн мэдэж байх
                                                        ёстой нэг чухал оддын хэсэг нь
                                                        Маралын одны орд юм. Хэрэв
                                                        Маралын одны ордыг нэгэнт
                                                        нүдлэж авсан хүнд ямар нэгэн
                                                        багаж хэрэгсэлгүйгээр ертөнцийн
Зураг 9.33. Алтан гадас одоор зүг чиг олох арга         зүг       чигийг        баримжаалах
Тайлбар: Тусгай багажгүйгээр зүг олох арга
Эх сурвалж:http://www.fact.mn/                          боломжтой ба гурван марал одны
                                                        доор орших Маралын мананцарыг
ажиглаж чадаж байвал өмнө зүгийг олж чаддаг уламжлалт мэдлэг байв.
     Ургамлаар зүг чигээ олох: Хөвд хаг мод, хадны хойд талд ургах буюу тэр
чигтээ хучигдсан бол хойд талдаа илүү зузаан байдаг тул түүнийг ажиглан зүг

                                           413
                         Монголын түүх, соёл, ёс заншил

чигийг баримжаалах боломжтой байдаг. Монгол орны хувьд ихэвчлэн салхи
баруун хойд, хойд зүгээс салхилах тул моддын мөчир навчис урд зүг рүү илүү
налж, бөхийсөн байдгаас гадна моддын урд тал буюу наран талын навч шилмүүс
илүү өтгөн, том байдаг. Харин модны холтосны хувьд эсрэгээр сүүдэр талдаа
илүү зузаан, том ширхэгтэй байдаг шинж тэмдгийг мэдэж байх нь зүг чигээ
олоход тусладаг байв. Ой буюу хэсэг төгөлийн салхин талын захын модод илүү
давжаа байдаг байхад түүний нөмөр дэх модод илүү өндөр байдаг зүй тогтолтойг
мэдэх нь ч зүг чиг олоход тусладаг. Ихэнх цэцэгс нар дагаж ургадаг болохоор
өглөөд зүүн, өдөрт урд, оройдоо баруун зүгт дэлбээгээ хандуулах зүй тогтлыг
ч ашиглаж болно. Тал газарт бол өвсний налархай салхийг дагаж урагш, зүүн
урагш хандсан байх мөн зүг чигээ олоход тустай.
    Амьтдын үйл хөдлөлөөр зүг
чигээ олох: Амьтдын зан үйлээр зүг
чиг баримжаалахад хэцүү боловч
усны шувууд нүүддэллэх үед бол
түүний нислэгийн зүгээр ерөнхий
баримжаа авч болно. Мөн амьтдын
үүр ичээ их төлөв салхины нөмөр зүг
хандсан байх бол шоргоолж голчлон
модны нөмөр ээвэр талд үүрээ барих Зураг 9.34. Аалзны тор
тул өмнө зүгийг түүгээр баримжаалж Тайлбар: Тусгай багажгүйгээр зүг олох арга
болно.    Аалз     тороо    салхинд Эх сурвалж: https://www.flickr.com/
хийсгэхгүйн тулд салхины чиг дагуулж нэхдэг тул Монгол орны хувьд энэ нь
хойд, баруун хойд зүгийг ихэвчлэн илэрхийлж байдаг.
    Байгалийн юмс, үзэгдэл: Өвлийн улиралд бол Монгол орны хувьд салхи
ихэвчлэн баруун хойд, хойд талаас салхилдаг болохоор салхины нөлөөгөөр
үүссэн элс, цасан хунгарууд бут мод, нөмөр газрын урд талд урагш сунасан
байдалтайгаар тогтдог нь зүг чигийг мөн илэрхийлнэ.




                                     414
                      Монголын түүх, соёл, ёс заншил

               БҮЛГИЙН ТУЛГУУР ОЙЛГОЛТУУД
•   Аман математик                        •   Одон зурхай
•   Бичгийн математик                     •   Савны гурван гэм
•   Бөөгийн үзэл санаа                    •   Тооны нэрийдэл
•   Буддист үзэл баримтлал                •   Төрийн тахилгат уул
•   Газар усны нэр                        •   Төрийн хөвгүүдийн сургууль
•   Газрын зураг                          •   Уламжлалт хэмжүүр
•   Гэрийн сургууль                       •   Уул овооны тахилга
•   Домгийн сэтгэлгээ                     •   Цаг тоолол
•   Ертөнцийг үзэх үзэл                   •   Шавь сургалт
•   Зүг чиг олох уламжлалт арга           •   Шашны сургалт
•   Мэдлэг ухаан


             ДЭЛГЭРҮҮЛЖ УНШИХ НОМ ЗОХИОЛ
1. Амархүү О. Байгаль орчныг хамгаалах Монгол зан заншил, хууль цааз.
    УБ., 2000.
2. Арьяасүрэн Ч., Нямбуу Х. Монгол ёс заншлын их тайлбар толь. УБ.
    1992.
3. Батжаргал Б. Монгол зурхай буюу эртний монголын математик. УБ.,
    1990.
4. Гонгоржав Г. Монголчуудын эрдэм ухааны уламжлал. УБ., 1992.
5. Дагвадорж Д. Буддын гүн ухааны Монгол уламжлал. УБ., 2004.
6. Монголын философийн түүх. I-IV боть. УБ., 1997, 2000,
7. Өлзийсайхан Ж. Ардын сурган хүмүүжүүлэх зүйн зарим асуудал. УБ.,
    2001.
8. Сайнбуян С. Монгол орны газарзүйн судалгааны түүх. УБ., 1995.
9. Цэндээхүү Ц. Монголчуудын байгаль хамгаалах ёс заншил, уламжлал.
    УБ.,2001.
10. Шагдар Ш. Монгол Улсын боловсролын түүхийн товчоон. УБ., 2000.




                                  415
                           Монголын түүх, соёл, ёс заншил

                               Аравдугаар бүлэг.
                   МОНГОЛЧУУДЫН ЯЗГУУР БА
                     УЛАМЖЛАЛТ ШҮТЛЭГ

               10.1.   ШҮТЛЭГИЙН ЭРТНИЙ ХЭЛБЭРҮҮД

     Эртний үед хүмүүс дэлхийг орчлонгийн хязгааргүй уудам дахь зөвхөн
нэг бяцхан тогтолцоо гэж үздэггүй байсан бөгөөд дэлхий, од эрхис, нар сар
нь бурхан тэнгэрийн бүтээсэн орон зайгаар цөм хязгаарлагдаж байдаг хэмээн
сэтгэж “тэнгэрийн хаяанаас цааш газаргүй гэж бодож, тэртээх уулсаас цааш
айлгүй гэж санаж” байсан болохоор дэлхийг өөрийн орон сууц мэт үзэж, харин
хүн өөрийгөө тэрхүү орон сууцан дахь олон олон амьтан, эд зүйлсийн дундах
ердийн нэгэн элемент төдийгөөр төсөөлж байсан тул байгалийн элдэв үзэгдэл,
аянга цахилгаан, хүчтэй ширүүн бороо, салхи шуурга, аймшигт араатан амьтны
хөнөөл зэргээс өөрийн эрхгүй айн сүрддэг байжээ.
                                         Балар эртний үе нь нийгмийн хөгжлийн
                                         явцад халагдан солигдож, сэтгэлгээний цар
                                         хүрээ өргөжин, гүнзгийрч ирснээр зөвхөн
                                         сүртэй, хүчтэй зүйлийн гадаад үзэгдэх
                                         байдлаас нь хамаарч үнэлэх байдлаас бага
                                         багаар ангижирч, түүний яагаад ийм
                                         хүчирхэг байгаагийн цаад мөн чанарыг
                                         танихыг эрмэлздэг болж улмаар тэнгэр
                                         газар, уул ус бүхэн цаанаа далд эзэнтэй
Зураг 10.1. Наран шүтээний зураг         хэмээн ойлгох болсноор тэрхүү эзний
Тайлбар: 40000 жилийн өмнөх үед хамаарна хүчин чадал, ааш араншингаас орчлон
Эх сурвалж: https://www.montsame.mn/
                                         дэлхийн хамаг зүйлийн хүнд хэрхэн хандах
хандлага нь шалтгаалдаг хэмээн үзэх болжээ. Энэхүү ойлголтоос улбаалан
байгалийн хүчний өмнө бишрэхүй буюу цалиг шүтлэг (фетишизм), аливаа зүйлийг
цаанаа амьтай, эзэнтэй хэмээн итгэхүй буюу сүнс, онгон шүтлэг (анимизм), шидэт
хүчинтэй харилцаж болно хэмээн үзэхүй буюу дом, шившлэгийн шүтлэг (магия),
овог үндэстнийхээ дээд өвгийг адгуус амьтан, ургамал мод, эд юмстай холбон
бишрэхүй буюу сүлд шүтлэг (тотемизм) зэрэг шүтлэгийн эртний хэлбэрүүд бий
болжээ. Түүхийн цаг хугацаагаар баримжаалвал хүн төрөлхтөн сүүлийн 100000
жилд шүтлэг бишрэлтэй золгосон бөгөөд эдгээр шүтлэгийн эртний хэлбэр нь
эдүгээ хүртэл ямар нэгэн хэлбэр, хэмжээгээр уламжлагдан ирсэн байдаг.
     Археологийн дурсгалуудаас улбаалан Монголчуудын өвөг дээдсийн дотор
шүтлэгийн эх үүсвэр хэрхэн тавигдсаныг тодруулж үздэг. Тухайлбал, Өмнөговь
аймгийн Номгон сумын нутагт орших Жавхлант хайрхны хадны зурагт эртний

                                       416
                          Монголын түүх, соёл, ёс заншил

хүмүүсийн итгэл бишрэл нэлээд тод тусгагджээ.
    Цалиг шүтлэг (Фетишизм): Эртний хүмүүсийн амьдрал байгалиас бүрэн
хараат байсан ба тэдний сэтгэлгээ нь хийсвэрлэхүйд бус сэрэхүйд тулгуурлаж
байсан учраас юмс үзэгдлийн мэдрэхүйд өртөгч шинж нь ер бусын хүчин, нууц
далдын чадал болж төсөөлөгддөг байв. Иймд элдэв сонин хачин хэлбэр дүрстэй
хад, мод чулуу, хурц содон өнгөт эд өлөг, амьтан ургамал дотооддоо нууцлаг
чадалтай хэмээн үзэхийг сэтгэлгээний нь хувьд цалигчлахуй, шүтлэгийн хувьд
цалиг шүтлэг гэдэг. Юмс үзэгдлийн гадаад байдлаас дотоод нууцлаг хүчин чадлыг
ургуулан сэтгэх тохиолдол болгон цалиг шүтлэгт хамаатай. Хүн төрөлхтний
амьдрах сууцны анхдагчдын нэг нь уулын агуй бөгөөд Монгол нутагт амьдарч
байсан эртний хүмүүсийн ул мөр ч уулын агуйгаас олддог. Өвөр нөмөр, агуй
хонгилд нь хоргодон салхи шуурга, халуун хүйтэн, бороо цас, араатан амьтны
аюулаас гэтэлж, мөн ургамал жимс, ан гөрөөсөөр нь хооллодог байсан болохоор
эртний хүмүүс уул хайрхныг цаанаа ид шидийн хүчтэй болгон төсөөлж, сүсэглэх
болсон нь фетишист шүтлэгийн нэг үүсэл гэж үзэж болох юм.
    Монголчуудын фетишист шүтлэгийг тодруулан харж болох нэг гол эх
сурвалж бол ардын аман зохиолын хэрэглэгдэхүүн билээ. Ардын аман зохиолын
аливааг дүрчлэн харуулах гол шинж нь эртний хүмүүсийн сэтгэлгээний онцлогтой
уялдаатай тул фетишист үзлийг илэрхийлэх нь цөөнгүй байхын зэрэгцээгээр
фетиш шүтээний элемент аль ч шашинд байдаг тул нилээд хожмын сэтгэлгээнд
ч агуулагдан байдаг. Хүй нэгдлийн үеийн хүний ухамсар бол дүрээр сэтгэх
сэтгэлгээ байсан тул юм үзэгдэл, түүний дүр байдал, үйлдэл, санаа зэргийг анги
ангид нь хийсвэрлэн ойлгодоггүй байв. Энэ нь фетишист шүтлэгийн сэтгэлгээний
гол шинж мөн бөгөөд сонирхолтой мэдээ баримт анх амаар уламжилж байгаад
хожим бичигт тэмдэглэгдсэн зарим дурсгалд бий.
    Тухайлбал, “Одон тэнгэрийг урин тахих судар”-т
    			                Дардайн байгч уулын эзэд
    			                Дархиран урсагч усны эзэд
    			                Арвайн байгч уулын эзэд
    			                Сарвайн ургасан өвс модны эздээс хутаг гуйна.
    			                Урсах усны эзэд
    			                Уйлт тохойн эзэд
    			                Хийсэх салхины эзэд
    			                Хэвтээ чулууны эздээс хутаг гуйнам хэмээсэн нь
байгалийн юмс үзэгдлийг дүрчилсэн фетишизмийн илрэл мөн. Эзэд хэмээх үг
нь одоогийн бидний ойлголтоос өөр зүйл бөгөөд тэр юманд шингээстэй байгаа
дотоод чадал гэсэн утгатай байна. Өөрөөр хэлбэл юм бүгдэд далд чадал байдаг
гэсэн үг буюу тэр цагийн төсөөллийг тусгасан томъёолол ёсоор бол бут бүр
бурхан, хад бүр хан, уул бүр онгод болсон байдаг.

                                      417
                           Монголын түүх, соёл, ёс заншил

    Хадны зосон зургийн нэг томоохон төрөл
болсон сөөлжир чагтан тэмдэг буюу “х”
хэлбэрийн солбисон хоёр зураас болон
түүнтэй хамт эгнэсэн босоо зураасууд, зарим
тохиолдолд хүнтэй хамт дүрсэлсэн байдаг нь
эртний хүмүүсийн шүтлэгтэй холбоотой. Энэ
төрлийн зосон зургийн утга санааг судлаачид
эртний хүмүүсийн ертөнцийг үзэх үзэл, сүсэг
бишрэлийн илрэл болсон галыг эрхэмлэн
шүтэж тахих зан үйлтэй холбоотой, мөн
хүнийг тоймлон дүрсэлсэн дүрс, нарны
бэлгэдэл, эртний хүмүүс шүтлэг бишрэлтэй
                                               Зураг 10.2. Тэнгэрт мөргөж буй хүний
холбоотой зан үйл гүйцэтгэдэг газартаа онгод дүрслэл
тэнгэрээ дуудан, түүнийгээ буух тэмдэг Тайлбар: 10000 жилийн өмнөх үед
болгон тавьдаг байсан хэмээн олон янзаар хамаарна
                                               Эх сурвалж: https://www.montsame.mn/
тайлбарласан байдаг.
    Нилээд хожмын нөлөөг тусгасан боловч газар дэлхийг шүтээн болгон үзэхэд
холбогдох боломжтой нэг домог бол “Уул, ус буй болсон тухай” домог юм. Домогт
өгүүлснээр эрт цагт нэг эмэгтэй бурхан хүүгээ хөхүүлээд уйлж унжиж суухад нь
нулимс нь гол мөрөн болоод урсаж байжээ. Өөр нэг бурхан энэ ертөнцийг эргэж
тойрч явах гэтэл тэр урссан нулимс гол мөрөн болоод саад хийгээд байхаар нь
тэр эмэгтэй бурхныг суугаа чигээр нь уул болгоод хувилгачихаж гэнэ. Уулнаас
ургасан ургамал мод нь бурхны үс, ус мөрөн нь бурхны нулимс ажээ.
    Эрт үеийн хүмүүс байгаль дэлхийг орчин үеийн хүн шиг жинхэнэ утга учрыг
харгалзан үзэлгүйгээр хүн болоод ертөнцийн юм үзэгдэлд нөлөөлөх далд боломж
гэж ухаардаг байна. Уул, ус, ургамал мод бүх юмний үйл хөдөлгөөнийг ингэж
ойлгож болох боловч эрт цагийн хүний хамгийн ойр дөт эдлэл, багаж зэмсэг болох
чулууг цалигчлан дүрслэхийн гайхалтай жишээ олон бий. Ер нь Монголчуудын
дунд эртнээс нааш чулууг эрхэмлэн дээдлэх явдал түгээмэл байсан бөгөөд ардын
аман зохиолд гол баатар нь хад чулуунаас хувилан төрөх, эс бөгөөс хад чулуу мэт
ханагар том байхаас гадна түүнтэй нэгэн адил бат бөх хэмээн зүйрлэх нь нилээд
элбэг юм. Эндээс үзвэл хад чулууг бат бөх, аварга томын илэрхийллийн зэрэгцээ
хувирлын шидтэй болгож үздэг байсан байна. Түүний хажуугаар чулууг эсрэг
этгээдээ дарахад өргөн хэрэглэдэг бөгөөд амьгүй болсон дайснаа дахин амилахаас
болгоомжлохдоо хүүрэн дээр нь чулуу тавьж байгаа өгүүлэмжүүд байдаг. Чулууг
ямар нэгэн байдлаар оршуулгын зан үйлд ашиглах нь түгээмэл болсон бөгөөд
эртний шинэ чулуун зэвсгийн үеэс эхлээд өнөөгийн Монголчуудын үеийг хүртэл
түүхийн асар их хугацааны туршид оршуулах болон тахилга үйлдэх ёс заншил
чулуу оролцохгүйгээр хийгдэхгүй байгаа билээ. Чулууг зөвхөн оршуулгын зан

                                       418
                           Монголын түүх, соёл, ёс заншил

үйлд хэрэглээд зогсохгүй хуримын ёслолд ч хэрэглэдэг. Шинээр бэр болж байгаа
бүсгүйг хадмын гэрт нь хүргэж өгөөд хормойн дээр нь хоёр чулуу тавьж домнодог
байсан бөгөөд энэ нь нэгэнт хадамд гарсан бүсгүйг төрхөмдөө буцахгүй очсон
газраа тогтвортой байхыг бэлгэдсэн зан үйл ажээ.
    Хүмүүс чулууг ашиглан ан агнуур хийж, ахуй амьдралдаа хэрэглэж эхэлсэн
үеэс чулууг ер бусын ид чадалтай хэмээн цалигчлан үзэх нь нийтлэг болжээ.
Монголчуудын чулууны ер бусын ид шидэнд итгэх сэтгэлгээний гол илэрхийлэл бол
“задын чулуу” –ны тухай ойлголт юм. Эртний Монголчуудын ойлголтоор “задын
чулуу” гэдэг нь тэнгэрээс хур бороо оруулах, цас зудаас зайлуулах увидастай чулуу
бөгөөд ихэвчлэн цахиурлаг шинжтэй, гилбэр дүрс хэлбэр бүхий чулуу “задын
чулуу” байх ёстой ажээ. Түүхэн сурвалжид дурьдсанаар Нирун хүмүүс тэнгэр
тахиж, цасан шуурга тавиулж чаддаг. Урьд талд нь цэлмэг өдөр байхад ар талд
шавар шавхай хөндлөн гулд урсдаг учир дайтан дийлээд Нирунчуудыг мөшгөн
хөөх аргагүй, заримдаа ид зун бүрхэг байсан ч бороо ордоггүй, учрыг нь асуухаар
дулаахан болоод тэр гэдэг байжээ. Задын чулууг дотор нь а/ тэнгэрээс унасан, б/
уулнаас олсон, в/ амьтнаас гарсан гэж ангилдаг байна.
    Онгон шүтлэг (Анимизм): Юмс үзэгдлийн эзэн (онгон)-ийг бодит зүйлээс
нь алхам алхмаар ялган ухаарснаар урьд өмнө нь уг юм үзэгдэлтэйгээ хамтатган
төсөөлдөг байсан хүч чадлыг нь шүтлэг бишрэлийн хөгжлийн энэхүү үе шатанд
илүү далдлаг утгаар төсөөлөх болжээ. Ингээд эзэн онгоны байршил, шинж
чанаруудыг тодорхойлон ухаарах болж, хүмүүс үзэгдэл юмсын эзэн онгоныг
аргадах, түүнээс аврал энэрэл гуйхдаа оршин буй оронд нь идээ зоог авч очиж,
хүндэтгэл үзүүлэх хэрэгтэй гэдэгт итгэж шүтэх болсон байна. Монголчуудын
уламжлал дахь түүний хамгийн тод жишээ бол галыг шүтэх ёс юм. Галыг аливаа
муу муухай бүхнийг ариутгах чанартай гэж үзэн галдаа бохир зүйл хийхгүй
хутга, мэс ойртуулдаггүй заншилтай. Энэ бол галыг амьд зүйл, галын бурхан
бий гэж итгэн биширдэгтэй холбоотой билээ.
    Ийнхүү галаа шүтэх нь удам судар,
үндэс угсаагаа дээдэлсэн гурван цагийн
ухаан гэж үзэж айл бүр галаа ариулж
тахидаг. Уг гал шүтлэгийн агуулга
бөөгийн ёсонд уламжлагдахдаа гал
голомт бол орон гэрийн төв, цаашлаад
орчлон ертөнцийн төв гэж үздэг. Шинэ
айл үүсэхэд голомтод бэр мөргөдөг, хүү
аавын галаас тасалж айлын голомтоо Зураг 10.3. Монгол Улсын төв цэгт жил
бадраадаг эрхэм ёс бол гал тахилгын бүрийн намар гал тахих ёслолыг үйлдэн,
бас нэгэн хэлбэр мөн. Гал бол ард түмэн галын    бурхныг дуудан залдаг
                                          Тайлбар: 2019.9.27
айл өрхийн голомт мөнх бадрахын Эх сурвалж: https://montsame.mn/

                                       419
                          Монголын түүх, соёл, ёс заншил

бэлгэдэл төдийгүй төрийн бодлого, ард түмний жаргал, айл өрхийн амь насыг
даасан бэлгэ тэмдэг гэж үздэг шүтлэг болсон юм. Идээ шүүс хуваахаасаа өмнө
гал голомтоо заавал мялаахдаа богино хавиргаар үйлс бүтэх, бүдэрхийгээр бүх
юм бүтэмжтэй сайхан болох, булуу чөмгөөр баяжихыг бэлгэддэг. Хэрэв
мялаахгүй бол галын бурхан хоол гурав халбагадах, мах гурав огтлох хүртэл
горьддог гэдэг. Галын тахилгын дуудлагад
    		          Хатан төмөр эцэгт хайр чулуун эхэт
    		          Хавтгай хавчин үрт Галын хан эхэд
    		          Хар архи, халимт өөхөн тосыг
    		          Дусааж тахин мөргөн залбирахад минь
    		          Өршөөж буян хишгээ өгөн соёрх зэргээр галын цаана хүчтэй эзэн
бий бөгөөд түүнтэй холбогдох агуулгыг илэрхийлдэг.
    Гал голомтоо дээдлэхийн тулд Монголчуудад уламжлалт олон зүйлийн
хорио цээр байдаг. Гал голомтыг байнга цэвэр ариун байлгахыг хичээн хог новш,
нохойн баас, шувууны өд, сонгино сармисны хальс, муу юм хийлгүй галын
бурхан бузартана гэж цээрлэдэг. Гал уруу нулимбал буянаа барна, сүү хийвэл
нүд сохорч, малын сүү татрана гэдгээс гадна цустай бохир юм хийхгүй, хутга
мэсний үзүүрээр чичлэхгүй байх, гал дээгүүр алхахгүй байх, гутал ороолт, оймс,
хөсрийн юмс галдаа оруулахгүй, ойртуулахгүй байхыг эрхэмлэдэг. Гал голомт
өөд хар ус цацах, нулимах, бузар юм хаях болон шарилж түлэхийг цээрлэж
шарилжаар галаа битгий тахь, шалзанд хотоо битгий идүүл гэдэг ардын үг бий
болгожээ. Айлын голомтын бууринд гэрээ барьдаггүй бөгөөд голомт таслахтай
холбон үзнэ. Хүн нас барахад гал голомтоо ариутгаж, галдаа архи цацаж, их
гал түлээд, бүх эд хогшлоо ариутгаж, нас барсан хүнийг оршуулаад ирсэн хүн
ба уналгыг хоёр галын хоорондуур явуулж оруулдаг ёстой. Гал нь муу муухайг
ариутган цэвэрлэдэг гэдэг ойлголт нарыг эрхэмлэн шүтэх ёсноос уламжлалтай
гэж үздэг бөгөөд энэхүү заншил Евразийн олон нүүдэлч овог аймгуудын дунд
нийтлэг тархсан юм.
    Магия шүтлэг (дом шившлэг): Үзэгдэл юмсын эзэн онгоны тухай төсөөлөл
бүрэлдэн тогтсоноор түүнийг ямар хэлбэр дүрс, шинж төрхтэй зүйл болох
тухай асуудал дэвшигдэн гарч иржээ. Ингээд тухайн үеийн нийгмийн оюун
санааны түгээмэл зүй тогтлын дагуу онгоныг хүншүүлэн ойлгох болж, тэр нь
хүнтэй адил ааш араншинтай, ахуй амьдралтайгаас гадна хэл яриатай учраас үг
хэлээр хүнийг ойлгох боломжтой хэмээн төсөөлөх болжээ. Ийм үзлийн үндсэн
дээр үзэгдэл юмсын эзэн онгонд хандан тахил үйлдэх үедээ болон өөрийн
хүсэл эгээрлийг илэрхийлэхдээ хэл яриаг өргөн ашиглах болж, аливаа зан үйл
үйлдэхдээ шившлэгийн хэлбэрийг өөрийн санаа бодлоо итгүүлэн тусламж
тэтгэлэг авах гол хэлбэрийн нэг болгожээ. Тухайлбал, уул овоог шүтэж тахихад
ямагт тусгай сан дагалдах болсон нь магист шүтлэгийн тодорхой илрэл зайлшгүй

                                      420
                           Монголын түүх, соёл, ёс заншил

мөн бөгөөд тухайн тахилгад ямар зорилго агуулж байгаагаас шалтгаалан өгүүлэх
өгүүлэмж нь харьцангуй өөр өөр байдаг. Түүгээр ч барахгүй аман уламжлалаар
эхэлж зохиогдоод хожмоо бичгээр хадгалагдах болсон сангийн судрын агуулга
нь өөрөө тодорхой дэс дараалал, утга авцалдаат шинжийг илтгэдэг. Магия
шүтлэгийн агуулгад багтах нөгөө нэг элемент нь дом юм. Дом нь хөдөлгөөнөөр
дамжуулж үзэл бодол, санаа сэтгэгдлээ илэрхийлж байгаа утгат үйлдэл юм. Энэ
нь шившлэгийг бодвол харьцангуй цаг хугацааны өмнөх үед хамаарах бөгөөд үг
хэлээр бус үйл хөдөлгөөнөөр дамжуулан утгаа илэрхийлэх нь хүн төрөлхтөний
хэл яриа үүсээгүй байх үеийн түгээмэл харилцааны хэрэглүүр болж байсан билээ.
Дом нь аливаа шашны үндсэн элементийн нэг болж төлөвшсөн бөгөөд тухайлбал
бөөгийн шашинд дуудлага дуудахын зэрэгцээ бүжих мэт хөдөлгөөнөөр өөрийн
онгодыг дуудан бөөлдөг байна.
    Дом шившлэг нь нэгэн зорилгод
нэгдмэл байдлаар хэрэглэгдэх бөгөөд
Монголчуудын уламжлалд өнөөг
хүртэл хадгалагдсаар байгаа нэг
илэрхийлэл нь “Ширгэлэх зан үйл”
юм. Бага насны хүүхэд үдшийн
бүрэнхийгээр гэнэт чангаар хашгирч
уйлах, бие нь эвгүйтэх, нүд нь гүйх гэх
мэтэд элдэв зүйлээс айж цочсон хэмээн Зураг 10.4. Нялх хүүхдийг үнэг хуурч байдаг
үзэж Монголчууд ширгэлэн домнодог хэмээсэн зураглал
байсан байна. Ширгэлж домнох а/ Тайлбар: Домын шүтлэгийн илрэл
                                         Эх сурвалж: https://news.mn/
тугалгаар, б/ лааны тосоор, в/ давсаар
гэсэн хэд хэдэн хувилбар байдаг.
    Тугалгаар ширгэлэх: Домнохдоо нүдэнд нь сэв суусан гэж үзээд тугалга
хайлуулж рашаанд (усанд) сэвийг нь шингээж авдаг. Тугалгыг рашаанд хийхдээ:
    			                Мэлмийн хар нь рашаандаа
    			                Мэддэг сэв нь усандаа
    			                Хар буруу нь рашаандаа
    			                Хамаг бузар нь сэвэндээ хэмээн шившин домнодог ба
хайлсан тугалга дүрсээ олж царцахаар сэвийг нь биежүүлж гаргалаа гэж үздэг.
Мөн зарим хувилбараар аав нь бяцхан үрийнхээ амийг хамгаалж, хар мууг дарлаа
гэж хүүхдийг харж байх үед нь гарсан тугалган дүрсийг хугачин үзүүлэх бөгөөд
рашаанд нь босгоны шороо чимхийг хийн зүүн хойд зүг рүү хандаж:
    			                Жам ёсоороо хүн болж төртүгэй
    			                Жаргал зовлон хоёрыг тэнслэн, тэнслэн амьдартугай
    			                Энэ биеэ застугай
    			                Ирэх ерөөлийг хүсье гээд цацан хар мууг тонилгодог байжээ.

                                       421
                          Монголын түүх, соёл, ёс заншил

    Лааны тосоор ширгэлэх: Аягатай усанд лааны тос дусаахад тухайн хүүхдийн
айж цочсон амьтан, хүний дүрсийг олж лаа царцдаг гэдэг бөгөөд Сосорбарам
бурхны зүрхэн тарнийг шившин уншиж, аягатай усанд 3-7 удаа үлээгээд, нар зөв
гурван удаа, нар буруу гурван удаа эргүүлэн хүүхэд хөлссөн зүгт цацдаг байна.
    Давсаар ширгэлэх: Асч байгаа гал, цог дээр давс цацахад “пис пис” гэсэн дуу
гарах бөгөөд энэ үед хүүхдээ битүү хучих юм уу, малгай буруу харуулж өмсгөөд
гал болон цог дээгүүр нар зөв эргүүлэн “Ган ширэг суухаа, гангаа ширэг суухаа,
ширэг ширэг ширэг” гэж гурван удаа амандаа шившин уншдаг байна.
    Эдгээрээс гадна хүүхдийг бор туулай болгох дом шившлэгийн ёс бий. Энэ
нь харуй бүрий болох үед, үүр цайхын өмнөх үед хүүхдийн гурав дахь мэлмий
нээгдэж элдэв дүртнийг ажихаас сэргийлж балчир хүүхдийн хоёр хөмсөгний
дунд хэрд хар хөөгөөр босоо зураас татах зан үйл бөгөөд ийнхүү хөөдөх үедээ
    			                Сүнсэн бие нь бэхжихээс өмнө
    			                Сүүдэр бүхнийг бүү хартугай
    			                Эрхэм бие нь бэхжихээс өмнө
    			                Элдэв мууг бүү хартугай хэмээн хоёр шивнээд гурав дахь
дээр нь зулайг нь үнсэнэ.
    Сүлд шүтлэг (Тотемизм): Он дарааллын хувьд харьцангуй хожуу үүссэн
байж болох боловч олон үеийн туршид эн зэрэгцэн оршиж байсан эртний
шүтлэгийн нэг хэлбэр нь сүлд шүтлэг буюу тотемизм юм. Сүлд шүтлэг
харьцангуй хожуу үүссэн нь хүний овог төрлийн мэдрэмж хүчтэй болж, түүгээр
ч барахгүй байгаль хийгээд нийгмийн гарвалыг нэгтгэн сэтгэж эхэлсэн хийгээд
чухам үүгээрээ сэрэхүй мэдрэхүйгээс сэтгэхүйн шинж үүсвэрлэж эхэлсэнтэй
холбоотой. Дэлхий дахинаа овог аймаг өөрсдийгөө аль нэгэн амьтан ургамлаас
гаралтай хэмээн итгэж тэр амьтнаа овог аймгийнхаа тотем болгодог бөгөөд тотем
гэдэг нь төрөл угсаа, бэлэг тэмдэг гэсэн утгатай индиан үг ажээ. Монголчууд
эртнээс чоно, бугыг тотем болгон шүтэж иржээ. Үүний илрэл нь Монголчууд
чоныг нэрээр нь хэлэхээс цээрлэж эерүүлэн хээрийн амьтан, боохой, мөлхөө
саарал зэрэг маш олон нэрээр нэрлэдэг ёс өдгөө ч хадгалагдан үлджээ.
    Буга шүтэх ёсны хувьд түүхэн цаг хугацааны баримжаагаар Хүннүгээс
өмнөх үед хүчтэй дэлгэрсэн байсан бөгөөд эдүгээ ч түүний улбаа тасралгүй
хадгалагдсан байна. Одоогоос 3500 орчим жилийн өмнө өнөөгийн монгол
орны нутагт Хангай нуруу хавь нутгаар зааглагдсан угсаа, соёлын хоёр том бүс
зэрэгцэн оршиж байсан нь археологийн судалгаагаар тодорхой болсон. Нэг нь
хиргисүүр-буган хөшөө үлдээгчдийн соёл бөгөөд уг соёл Хангайн нурууны
ар биеэр илүү нягтралтай тархсан бөгөөд зүүн тийш ховордсоор Хэнтийн
Биндэр сумын нутаг хүрдэг. Түрүү болон хөгжингүй хүрэл зэвсгийн үед Алтай
даван түрж ирсэн индо-аричуудын үлдэц хийгээд Мөнгөн тайгын гэх мэтээр
нэрлэгддэг. Нүүдэлчдийн анхны эзэнт гүрэн Хүннүгээс өмнө өнөөгийн Монгол

                                      422
                            Монголын түүх, соёл, ёс заншил

оронд бугын эвэр сүлдтэн хүчирхэг ургийн хураасан улс бодитой оршиж
байжээ. Эвэр сүлдтэний манлайлал дор хураагдсан улс буюу хиргисүүр буган
чулуун хөшөө үлдээгчдийн соёл Хүннүгийн эзэнт гүрэн байгуулагдахаас 500-
аад жилийн өмнөөс оршин тогтнохоо больсон. Тэдний дийлэнх нь Тува, Алтай
орчмын нүүдэлчдийн шинэ соёл буюу скифийн хүрээний соёлуудыг бий болоход
оролцжээ.
                                                Монголчууд бугыг учир зорилгогүй
                                                алахыг ихэд цээрлэдэг бөгөөд зарим
                                                үлгэрт буга алсан анчинг “нүгэлт хар
                                                гөрөөчин” гэж нэрлэх буюу “улир
                                                цагаан өвгөн”, “хорин дөрвөн салаа
                                                эвэртэй ухаа дөнөн буга” зэрэг бугын
                                                тухай үлгэрүүдэд буга алсан анчин
                                                тэр     сайхан     амьтныг     агнаж
                                                янзагануудыг    нь    өнчрүүлсэндээ
Зураг 10.5. Буга
                                                харамсаж гутран үхсэн гэж гардаг нь
Тайлбар: Монголчуудын шүтээн амьтны нэг         эрт үеэс эхлэн буга шүтэж түүнийг
Эх сурвалж: https://it-it.facebook.com/ Sweddeh хамгаалж алуулахгүй байх гэсэн
Mongol zaluu bvsgvichvvd
                                                хүсэл мөрөөдлийн илэрхийлэл болж
байна. Ийнхүү монголчууд эрт үеэс буга эрхэмлэн шүтэж ирсэн бөгөөд хэрэв
зайлшгүй шаардлагаар агнах болбол тусгай ёслол үйлдэн онцгой хүндэтгэл
үзүүлдэг байна. Буга үхэхдээ эрүүгээ газар тавиад эврээ өргөж үхдэг гэж үзэх
бөгөөд хэрэв буга агнахад тэр нь эврээ газар хүргэж үхвэл анчиндаа муугаар
нөлөөлдөг гэж эмээдэг. Агнасан бугыг өвчихөөсөө өмнө эхэлж толгойг нь салгаж,
газар дээр цагаан өнгийн даавуу дэвсээд түүн дээрээ эврийг нь тавьж
шороодохгүйгээр авна. Уг эврийг зориуд нэгэн хүн урдаа дүүрч буцдаг бөгөөд
агнасан анчны гэрийн дээр тавиад дараа нь анд явалцсан хүмүүс хамт цайлна.
     Булшны хэрэглэгдэхүүнээс үзэхэд төмөрлөг зэвсгийн эхэн үед амьдрагсад
“өвөг дээдсийг”, “овог өрхийн онго ба ивээгчийг” шүтэн биширдэг байжээ.
Эдгээр бишрэлийн уг сурвалж бол нас барсан төрөл төрөгсөд нь, хойд насандаа
өөр ертөнцөд өөрийн овог хүйн зан заншил, дадал хэвшил, ёс журмаар үргэлжлэн
амьдардаг гэж итгэдэг ёсонд үндэслэсэн байдаг байна. Иймээс ч тухайн хүнийг
үхэхэд түүний нэр хүнд, хүйн дотор эзлэх байр суурьтай тохирсон эд агуурсыг
дагуулан тавьж, өөрийн овог аймгийн оршуулгын газар тухайн овог аймгийн
зан үйлийн дагуу оршуулгын нарийн ёсыг үйлдэж нутаглуулдаг байжээ. Эд
юмсыг ид шидтэй гэж үздэг сүсэг бишрэлийн анимизмын хэлбэрийг эрдэмтэд
тайлбарлахдаа булшинд зориуд эвдэж хугалж хийсэн гоёл чимэглэл, зэр зэвсэг
зэргийг жишээ болгон авч үздэг байна. Янз бүрийн онго, зүүлтийг тотемизм
ба магийн сүсэг бишрэлтэй холбон тайлбарладаг. Овог ба аймгийнхны ямар

                                        423
                          Монголын түүх, соёл, ёс заншил

нэгэн амьтнаас гаралтай гэж үздэг тотемизмын ойлголт янз бүрийн амьтны дүрд
тусгалаа олсон байна. Тийм ч учраас тэдгээр амьтдын дүрсээр зэр зэвсэг, гоёл
чимэглэлээ чимж, тийм зэвсэг нь дайн байлдаан, ан агнуурт ашиг тус өгдөг гэж
үздэг байжээ. Монголын хүрэл ба төмөр зэвсгийн эхэн үеийн дурсгалд буга,
янгир, аргаль, барс зэрэг амьтдын дүр өргөн тархсан байдаг нь тэднийг хөнгөн
шалмаг, түргэн хөдөлгөөнтэй, хүч чадалтай төдийгүй ид шидийн хүчтэй гэж
хүртэл ойлгодгоос тэр билээ.
    Эртний шүтлэгийн хэлбэрүүдийн үндсэн хөрсөн дээр газар, тэнгэр шүтлэг
бий болсон ба он цагийн хувьд ан агнуурын аж ахуйн хэвшлээс мал аж ахуйд
шилжсэн үе, чулуун зэвсгээс хүрэл төмөрлөг эдлэх болсон үед хамаарна. Мал аж
ахуй эрхлэх болсон үеэс тэнгэр, газрыг ажиглан тэдгээрт эгээрэл хүслээ илтгэж,
залбирч даатгах болж, улмаар “Хөх мөнх тэнгэр, Хөрст этүгэн эх”-ийн үзэл санаа
бий болжээ. Тэнгэрийн тухай үзэл баримтлал нь олон олон онгоны тухай үзэл дээр
тулгуурласан бөгөөд хүн төрөлхтөний хийсвэр сэтгэлгээ хөгжих тусам онгоноос
чинагуух орших үнэмлэхүй дээд хүчин зүйлийг хүсэмжлэх болж ингэснээр
хэзээ ямагт өөрийн төрх байдлыг хадгалан мөнх тогтвортой мэт сэтгэгдлийг
хүмүүст төрүүлэх болсон тэнгэр нь зүг чигийн хувьд бүхнээс дээр орших тул
сайны үнэлэмжийг агуулж, гарт баригдахгүй хол учраас хүний хүчин чадлаас
болон бусад хүнтэй зэрэгцэн оршигчдын хүч чадлаас нэн хэтийдсэн, амьдралыг
тэтгэгч нарыг мандааж, од эрхсийг өөртөө агуулж байгаа нь хязгааргүй их орон
зайг илэрхийлж агуу үнэмлэхүйн тухай төсөөлөлд олон талаар яв цав нийцэж
байсан нь эцэстээ нийгэм улс төрийн тодорхой хүчин зүйл, шаардлагын улмаас
газар нутаг бүрийн тус тусдаа бие даасан шүтээнийг нэгтгэн нэг шүтээнт ёсонд
төвлөрүүлэхэд хүргэжээ.
    Ийнхүү эртний хүмүүсийн шүтлэг бишрэлийн анхдагч хэлбэрүүд нь цаашид
бөөгийн шашин, Монголд хэд хэдэн удаа түгэн дэлгэрсэн буддын шашны үзэл
номлолын хүрээнд баяжигдан шинэчлэгдсээр, тухай тухайн нийгмийнхээ цаг
үеийн шаардлага хэрэгцээг өөртөө агуулж цаг ямагт хувьсан хөгжсөөр иржээ.




                                      424
                          Монголын түүх, соёл, ёс заншил

                  10.2.   МОНГОЛ БӨӨГИЙН ШАШИН

     Юутай ч бичгийн мэдээ сурвалж, олдвор
дурсгалуудад тулгуурлан үзвэл Хүннү нар нь
тэнгэр шүтлэг бүхий бөөгийн шашинтай байсан
бөгөөд ялангуяа язгууртнууд бөөгийн зан үйл
хийдэг байжээ. Модунаас Хан улсын хаанд
илгээсэн захидалдаа өөрийгөө тэнгэрийн хүчинд
суусан их шаньюй хэмээн тодорхойлсон нь
бөөгийн ертөнцийг үзэх үзлийн нэгэн чухал
ойлголт болох тэнгэрийн тухай үзэлтэй холбоотой.
Тэнгэрийн хүү хэмээгдэгч шаньюй хаан өглөө
өргөө ордноосоо гарч ургах наранд мөргөл үйлддэг, Зураг 10.6. Тунгус бөө
                                                      Тайлбар: 1785 онд зурсан
орой үдэш саранд мөргөдөг байжээ. Хүннүгийн Эх сурвалж:
шаньюй нар өргөө ордныхоо хойморт залсан онгон https://www.britannica.com/
шүтээнд мөргөхдөө гэрийн баруун талд суудаг байсан бөгөөд мөн гадаа алтан
гадас, долоон бурхан оддод мөргөдөг байсан гэж үздэг. Хүннү нар төр ёсны
тайлга тахилгын тогтсон өдрүүдтэй байсан нь а/ билгийн улирлын нэгдүгээр сар,
б/ тавдугаар сар, в/ есдүгээр саруудад цугларч тэнгэр тахихдаа сap бүрийн могой,
нохой өдрүүдийг чухалчилдаг байсан байна. Нэгдүгээр сард ихэс дээдэс, аймгийн
зонхилогч цөөн тооны сурвалжит язгууртан нар Луут хот дахь шаньюйн өргөө
ордны тахилгын сүмд цуглаж мөргөл үйлдэн, төрийн бодлого, аливаа чухал
хэрэг явдлын холбогдолтой зөвөлгөө хийдэг байсан бол тавдугаар сард Луут
хотод өвөг дээдэс, тэнгэр газар, онгон сахиусуудад өргөл өргөж, мөргөл үйлддэг
байжээ. Есдүгээр сард Лунцы тосгонд бүх нийтээр цуглаж тэнгэр тахидаг байжээ.
Бөөгийн тахилгын сүмүүдийг олон газар бариулсан бөгөөд ихэнхдээ мод
чулуугаар хийсэн онгонууд тавьж байлаа.
     Өмнөд Хүннүгийн шаньюй нь Зүүн Хань улсад дагаар орсны дараа бас Хятадын
эзэн хаанд өргөл мөргөл үйлдэх шинэ журам өөрийн улсын дотор тогтоосон
боловч тэр нь Умард Хүннүд хамаардаггүй байсан. Хүннү нар улсын эзэн савдаг,
усны эзэн лус болон бусад онгон шүтээнд шүтдэг байсны зэрэгцээгээр аливаа овог,
аймгийн үүсэл гарвалтай холбоотой чоно, марал буга, шонхор шувуу тэргүүтэй
араатан, жигүүртнийг онгон сахиус болгож шүтэн биширдэг байжээ. Харин мод
ургамал, хад чулуу, амьгүй бодисыг шүтэх анимизм харьцангуй багассан гэж үздэг.
     Тэнгэр бол Хүннү улсын цорын ганц дээд шүтээн байсан боловч бөө, удган
нарын харилцдаг дэлхий ертөнц, өвөг дээдэс, газар ус гээд бас өөр олон янзын
дэд шүтээн байдаг байжээ. Бөө удгандаа хүннү нар маш ихэд итгэн тэдний
бөөлж буух үедээ хэлсэн үг нь харсан тэнгэрс, онгодын айлдсан зүйл хэмээн
биширдэг байв. Бөө, удган нар онгон сахиустай харилцана, өвчтөнийг эмчилнэ,

                                      425
                          Монголын түүх, соёл, ёс заншил

мэргэ төлгө үйлдэнэ, хувь заяа, ирээдүйн төлвийг урьдчилан мэдэж хэлж өгнө,
сайн сайхны ерөөл үйлдэнэ, муу муухай хараал зүхэл хийнэ, дайсны сүр сүлдийг
дарж ялагдалд оруулахын тулд ирэх зам дээр нь алсан ямаа газар доор булж,
хараал зүхэл хийгээд орхиж одох зэрэг шашны янз бүрийн үйлдэл хийдэг байжээ.
Тэдний зарим нь Хятадын Хан улсын болон өөрийн хааны ордны дотоод хов
жив, ил далд дайсагналын нөлөө, хээл хахууль зэрэгт автан ихээхэн хүч нөлөө
бүхий этгээдийг гаж буруу дүрслэн хөнөөлгөх явдал гаргаж байжээ. Тухайлбал,
Хүннүд бууж өгөөд хүчээ өгч зүтгэн байсан Ли Гуанли жанжныг бөө, удган нар
өөр нэгэн хятад жанжны хээл хахуульд шунан хилсдүүлж хороолгосон байдаг.
Мөн Хан улсын У-ди хаан Хүннүгийн цэрэг хүчирхэг байгаа нь бөө нартай
холбоотой байж магадгүй гэж үзээд бөө нарыг биедээ татахыг оролдож байжээ.
      Сяньби, ухуань, дуань, муюн, тоба зэрэг дүнхү, сяньби угсааны аймгууд цөм
бөө мөргөлтэй, өөрийн гэсэн өвөрмөц зан заншил, ёс суртахуунтай байлаа.
Сяньби угсааны аймгууд анхны үед хад чулуу, мод ургамал шүтэх анимизм,
амьтан шүтэх тотемизм болон наран, саран, одон гаригуудыг шүтэх жирийн
шүтлэг бишрэлтэй байжээ. Дараа нь тэнгэр газар, онгон савдаг, өвөг дээдсийн
                                 сүнс сүүдэр, хойд урд насыг шүтэх бөө
                                 мөргөлтэй болсон байна. Сяньби улсад эхнээс
                                 нь эцэст хүртэл үндсэндээ дан ганц бөө мөргөл
                                 зонхилсон хэвээр байсан бөгөөд эзэн хаан
                                 Таньшихуай Жаоле голд очиж тахилга үйлддэг
                                 байжээ. Мөн эзэн хаад нь Хүннүгийн хаадын
                                 нэгэн адил Тэнгэрийн Амгай, Тэнгэрт мэндтэй
                                 хэмээсэн өргөмжилсөн нэртэй байсан нь
                                 бөөгийн шашны ойлголттой холбогдож байна.
                                 Муюн, Түгүхүнь нарын дунд ч гэсэн нэлээд
                                 орой болтол бөө удган, мэргэч төлөгч нар их
                                 нөлөөтэй байжээ. Тоба нар ч гэсэн анхны үед
                                 бөө мөргөл шүтдэг байсан. Харин Умард
Зураг 10.7. Хакас удган          Хятадыг эзэлж, Тоба Вэй улсыг байгуулсны
Тайлбар: 1908 он                 дараа Буддын шашинд орж, төрийн шашин
Эх сурвалж:                      болгосон байна. Тоба нар тэнгэр тахихдаа 7 юм
http://www.sibheritage.nsc.ru/
                                 уу, 49 модон хүн хийж тавьдаг байсан нь
бөөгийн шашны онгод, өвөг дээдсийн шүтлэгтэй холбоотой байжээ. Мөн
Тобагийн хаад хүнийг шилж сонгож авахдаа төмөрлөгөөр хүний дүрс цутгуулан
өлзийтэй эсэхийг мэргэлэн төлгөдөж байж авдаг заншилтай байжээ.
      Жужанчуудын хувьд бусад нүүдэлчин аймгуудын адил дийлэнхдээ тэнгэр
газрыг онголон шүтэх бөөгийн шүтлэгтэй байв. Тэр нь тэдний ертөнцийг үзэх
үзлийн оюун санааны үндэс болж хүмүүсийн аж төрлийн хүрээнээс эхлээд төр

                                      426
                          Монголын түүх, соёл, ёс заншил

засгийн үйл хэрэгт хүртэл хэрэглэгдэж байлаа. Жужан нар зад барьж, илбэ шидээр
тэнгэрээс салхи, цасан шуурга буулгаж чаддаг, цэлмэг нартай байсан тэнгэрээс
хоромхон зуур шавар шавхай болтол хур буулгах чадалтай учраас тэднийг буруулан
зугтахад хойноос нь хөөх боломжгүй зэргээр Хятад сурвалжид тэмдэглэсэн байдаг.
Жужаны хаан Чоунугийн үед Дивань удганд “гэгээн дагина” цол өргөсөн төдийгүй
хатан болгож байсан удаа буй ажээ. Гэвч тэдний дунд бурхны шашин түгэн дэлгэрч,
бүр төрийн шашны хэмжээнд хүрсэн нь Жужан улс бурхны шашин дэлгэрэлтийн
хүрээнд татагдан орж, түүнийг өөрийн соёл, түүхэн хөгжилд шингээн авч байсныг
илтгэж байна. Энэ бүхнээс үзэхэд, бурханы шашин нь Жужаны язгууртан, төрийн
түшмэдийн дунд дэлгэрч, тэр нь Жужаны төр ёсны үзэлд ямар нэг хэмжээгээр
нөлөөлж, тэдний оюун санаа, соёлд тусгалаа олж байжээ.
     Түрэгүүд тэнгэр газарт тахил өргөж өвөг дээдсийг хүндлэн шүтдэг байжээ.
Хаан өргөмжлөхдөө цагаан эсгий дээр залж нар зөв есөнтөө тойруулан эргэл
мөргөл үйлддэг байв. Түрэг улсын Билгэ хааны хөшөөний бичигт дээр хөх тэнгэр,
тэнгэрээс ивээж гэх мэтээр бөөгийн шашны тэнгэрийн үзэлтэй холбоотой үг
арав орчим хэрэглэгджээ. Эртний улсуудын үед бөө нар улсын тайллага, тахилга
хийх, дайн байлдаан хийх өдөр тов тогтоох, дайн байлдааны үеэр тэнгэр задраах,
дайсны замд үхсэн амьтны сэг зэм орхиж зүхэл хийх зэрэг үйл хийж байсан
байна. Хүннү улсаас үүсэлтэй, улсынхаа газар нутгийг баруун, зүүн, төвийн
хэмээн гурав хувааж захирах ёс нь бөөгийн гурвал онолын үзэл баримтлалтай
холбоотой. Энэхүү улсаа гурав хувааж захирах ёс нь Юан улсыг хүртэл хэвээр
хадгалагдсан бөгөөд хожим 1725 онд халхын гурван ханы аймгийг дөрөв болгож
байгуулах хүртэл янз бүрээр дахин үргэлжилсэн байна.
     Уйгурууд тахил тайлгын байгууламж босгохдоо урт тэнхлэгээрээ хойноос
урагш чиглэсэн байхаас гадна чулуун хашлага, хүн чулуу, зэл чулуу, шүтээний
сүмийн барилга зэргийг хийдэггүй байжээ. 763 онд уйгурууд манийн шашин
авснаас хойш өвөг дээдсийн онгон барих уламжлалаа орхисон гэдэг.
                                                  Кидан нар үндсэндээ бөө
                                                  мөргөлтөн      байжээ.     Тэд
                                                  дээдсийг онголох, тэнгэр газар
                                                  тахих, хавар, намрын тахилга
                                                  хийх ёстой байсан ч Будда,
                                                  күнз, даосын шашин суртахуун
                                                  сурвалжтан нарын дунд дэлгэрч
                                                  байжээ.    Тэдгээр     шашны
                                                  дотроос буддийн шашны лам
Зураг 10.8. Тува бөө                              нар хамгийн олон нь бөгөөд
Тайлбар: 1900-аад он
Эх сурвалж: https://jeremiahstanghini.com/        төрийн талаар их нөлөөтэй нь
                                                  күнзийн суртахуун байжээ.

                                      427
                          Монголын түүх, соёл, ёс заншил

    Чингис хаан нэгдсэн Монгол улсыг байгуулахдаа Үсүн өвгөнийг төрийн
бэхигээр өргөмжилсөн нь бөөгийн шашныг төрийн шашны хэмжээнд
өргөмжилсөн явдал байлаа. Мөн Тэмүжин өөрийгөө хаан өргөмжлөхдөө ард
олны бөөгийн шашинд итгэх итгэл бишрэлийг ашигласан, туг сүлдийг бөөгийн
шашны өнгө болон дүрсийг үзэх үзэл, онго тэнгэрийг шүтэх явдалд тулгуурлаж
байсан зэргээс бөөгийн үзэл санааг түлхүү дэмжиж байсныг олж харж болно. XIII
зууны үед төр засгаас авч явуулах ажил үйлсэд бөө нар голлох үүрэгтэй байсан
бөгөөд ялангуяа дайн тулаанд явах, аливаа хэрэг үйлдэх бэлэг дэмбэрэлийн
өдөр, эс бүтэх муу өдрийг тогтоох зэргээр үүрэг гүйцэтгэж байжээ. 1254 онд
Мөнх хааны ордны орчимд жил гаруй суусан Гильом де Рубрукийн тэмдэглэлд
дурьдсанаар бөө нар шийд өгөөгүй бол хэзээ ч дайн тулаан хийдэггүй бөгөөд
тэд аль хэдийн Мажарт (Унгар) буцаж очих цаг болсон боловч бөө нар үүнийг
хориглон саатуулсаар байгаа юм хэмээн бичсэн байна.
    Дунд үеийн Монголын хаад бүх шашныг тэгш үздэг байсан боловч өөрсдөө
бөөгийн шашин шүтдэг байв. Юан улсын үед бурханы шашныг төрийн шашин
болгосон боловч уугуул Монгол нутагт зөвхөн хаад ноёдын хүрээнд үйлчилж
байв. Эзэнт улсын бүрэлдэхүүнд янз бүрийн шашин шүтлэгтэй хүмүүс
харьяалагдах болсноор Монголын хаад хүн ардын тус тусын шүтлэгийг
хориглолгүй өөр өөрийн дур сүсгийн хэрэг болгосноор даяар олонд их
таашаагдсан байна. Олон шашны урсгал зэрэгцэн орших болсон нь бөөгийн
шашны цаашдын хөгжилд нөлөөлж эхэлсэн байна. Эзэнт гүрэн өргөжин
бэхжихийн хэрээр бөө нь улс төрийн нэгдмэл
үзэл суртлын хэрэгцээг хангахаа больжээ.
Иймээс XIII зууны сүүл үе гэхэд буддын
шашныг гол шашнаа болгох чиг шугамыг
баримтлах болсон ажээ. Юан улсын үед
бурханы шашны үзэл санаа хос ёсны зарчим
төрийн байгууллын үндэс болсноор бөөгийн
шашин бүх улсын хэмжээнд биш уугуул
Монгол нутгийн хүрээнд л үйлчлэх болов.
Хубилай тэргүүтэй хаад бурханы шашинд
орсон хэдий ч уугуул шүтлэгээ орхилгүй
бөөгийн тахилга ёслолд тогтмол оролцож
байжээ.
    XVI зуунаас Монголчуудын хоорондын
тэмцэл бутралын улмаас тэднийг оюун
санааны хувьд нэгтгэхийн тулд бурханы
                                              Зураг 10.9. Сибирийн бөө
шашныг Монголд дэлгэрүүлэх ажлыг Тайлбар: ХХ зууны эхэн
эрчимтэй хийсэн нь монголчуудын язгуур Эх сурвалж: http://factsanddetails.com/

                                      428
                            Монголын түүх, соёл, ёс заншил

шүтлэг болох бөөгийн шашинтай зөрчилдөж эхэлжээ. Бөөгийн шашин өөрийн
байр сууриа хадгалахын тулд бурханы шашинтай хийсэн тэмцлийн дүнд хувиран
задарч эхэлсэн байна. Бурханы шашин бөөгийн байр суурийг эзлэхдээ төрийн
албадлагын хүчийг ашиглаж, лам хуврагуудын эрх ямбыг хуульчлах, бөөгийн
зарим зан үйлийг хориглох зэрэг үйл ажиллагаа явуулж байв. Тухайлбал,
Түмэдийн Алтан хан бөөгийн шашны хойллого үйлдэх, газар усны эздийг
тахихыг цаазалжээ. Үүнээс гадна зарим бөө, заарин нар эрдэм чадлаа өөр
хоорондын эвдрэн тэмцэх зэвсэг болгон ашиглаж байсан нь бөөг дотроос нь
задлах нөхцөл болжээ. Энэ тухай холбогдох нэгэн баримт дурдвал, XVII зууны
сүүл үед Монголын цагаан хуулар ёсны Ноё, Хаж хэмээгч ах дүү хоёр заарин
байжээ. Агийн буриадын Бух хэмээх их заарин, Хаж зааринтай ид шидээ үзэлцэж
байгаад Хажийг үхүүлчихжээ. Дараа нь Ноё заарин Агийн буриад орж Бух
заарингийнд очоод таны хуяг хувцсыг өмсөөд бөөлж болох болов уу гэхэд Бух
“Болно. Гэхдээ цагаан зүгийн тэнгэр тахихад өмсдөг хувцсыг минь өмсөөрэй”
гэв. Ноё заарин зориуд Бух заарингийн хар зүгийн онгодоор бөөлдөг хувцсыг
нь өмсөж бөөлөөд нутгийн зүг эргэв. Мойдын даваагаар давж явахдаа хамт яваа
нөхөртөө хандаж “Би дүүгийнхээ амийг амиар солихын тулд Бух заарингийн
хүзүүг оосорлоод тавьчихсан. Тэрээр одоо лавтай үхэж байгаа байх” хэмээн
ярьжээ. Үнэхээр хожим сонсоход Бух заарин Ноё зааринд хорлогдон өөд болсон
байв.
                                        Бөөгийн шашин бурханы шашинд байр сууриа
                                        зүгээр тавьж өгсөнгүй, тэд лам хуврагуудын
                                        нэр хүндийг олны дунд унагаах, бөөгийн
                                        шашинтны байгууллага байгуулах зэргээр
                                        тэмцэж байв. Энэхүү тэмцлийн явцдаа зарим нь
                                        бурханы шашинд уусч тэдний зан үйл, сургаал
                                        номлолоос өөртөө шингээн шарын бөө хэмээн
                                        нэрлэгдэх болжээ. Лам хуврагууд шашиндаа
                                        орсон бөө нарыг баримтлан захирах зорилгоор
                                        Даян дээрхийн хийдийг байгуулсан бөгөөд энэ
                                        хийдэд халхын бүх шарын бөө нар харьяалагдаж
                                        шалгалт өгч бөө болох эрхээ олж авдаг байжээ.
                                        Энэ хийд нь одоогийн Хөвсгөл аймгийн Цагаан-
Зураг 10.10. Буриадын бөө
Тайлбар: ХХ зууны эхэн үе
                                        Үүр, Эрдэнэбулган сумын заагт оршин байжээ.
Эх сурвалж: http://factsanddetails.com/ Шарын шашны зүгээс бөөгийн зан үйл агуулгыг
                                        өөрчлөх болсон үйл явц хэд хэдэн замаар
явагджээ. Үүнд нэгд, бөөгийн тэнгэр, газар усны эзэд дээдсийн сүнс-онгодод
залбирал өргөдөг зан үйлийн нэлээдийг шарын шашин бурхан тэнгэрийн
шүтлэгтэй холбон орлон авч өөрчлөн хөгжүүлээд шарын шашны үүднээс овоо

                                        429
                           Монголын түүх, соёл, ёс заншил

тахилга, гал тахилга, сан ариутгал, сүр хиншүү тавих ёс бий болгож лус савдаг
тахих, уулс, орон хангайн сангийн судруудыг бүтээжээ. Хоёрт, бөө нарын
хөвгүүдээс лам болгож, шарын шашны эрдэм номд сургах явдлыг өөгшүүлэн
дэмжиж тэд нараар дамжуулан эцэг эх, ах дүү, төрөл төрөгсдийн дотор шарын
шашны суртлыг нэвтрүүлэх ажлыг хийж байв. Гуравт, бөөгийн язгуурын шүтээн
онгод, тэнгэрүүдэд шарын шашны лам нар сахил хүртээн бурханы номд
оруулсныг зарлан түүний дуудлагыг бурхадын өмнөөс дууддаг болгож өөрчлөн
зохиох, нэр усыг өөрчлөх зэрэг үйл ажиллагааг эрчимтэй хийж байжээ.
    Бөө нарын хувцсаа тайлбарлаж ирсэн тайлбараас бөөгийн өмсгөл нь хүн юм
уу гөрөөс, хүн, могой зэрэг амьтдын сүнсний чуулган юм гэсэн ойлголт байдаг.
Түүнээс гадна дархад бөө нар бөөлөх үедээ өмсдөг хувцсаа хуяг хэмээн нэрлэдэг
бөгөөд элдэв төрлийн онгон, муу юмны дайрлага олонтоо таарах тул тэдгээрээс
хамгаалах халхавч болдог тул хуягт олон зүйлийн хамгаалах хэрэгслүүд хадагдсан
байдаг. Бөө малгайг ихэнх нутагт оргой хэмээн нэрлэх бөгөөд малгай нь оройтой,
оройгүй хоёр янз байдаг бөгөөд шарын бөөгийн оргой нь битүү оройтой байдаг
бол харын бөөгийн малгай нь оройгүй, задгай байж онгод тэнгэртэй чөлөөтэй
харилцаж байхад зориулагдсан байдаг. Малгайныхаа оройд өд хатгах бөгөөд
өдний олон цөөн, байрлал зэрэг нь
овгийн ялгааг тодорхойлохоос гадна
шавийн тоо, удам угсааны үеийн тоог
илэрхийлдэг байна. Дархад бөө
малгайдаа өөрсдийнхөө дуудаж
залдаг онгон сахиусны нүүр, толгой
чихний дүр, түүний чимэглэлүүдийг
дүрсэлдэг байна. малгай дээрх хүний
                                        Зураг 10.11. Бөөгийн өмсгөл хэрэгслээс
нүүрний улаан, хүрэн, бор, хөх, Тайлбар: Монголын Үндэсний түүхийн музейд
ногоон өнгө нь уг бөөд залагдан ирж хадгалагдаж буй
буй онгод хийгээд лус, савдгуудын Эх сурвалж: https://news.zindaa.mn/
нүүр царай юм гэсэн тайлбар байдаг. Малгайн дээд ирмэгээс нүүр халхлахуйц
цацаг унжуулдаг бөгөөд түүнийг самалга гэдэг. Самалга нь харанхуйн оронд аялан
очиж уулзахаар зорьж яваа онгод тэнгэрээс өөр элдэв онгодод танигдахгүй гэсэн
нүүрний хаалт юм. Бөөгийн дээл нь ар нуруундаа улаан хөх, ногоон, хар өнгө
хосолсон ханан хээтэй туузаар гал, тэнгэр, лус савдгийн орон зайг бэлгэдэж хийдэг
байна. Энэ нь бөөг гал дунд ч, тэнгэрт ч, лус савдгийн орноор ч чөлөөтэй аялан
явагч хэмээн хийсвэрлэн төсөөлдөгтэй холбоотой. Монгол бөөгийн гутал нь бөөд
ирэх онгодын хойд хоёр хөл болдог хэмээн үздэг. Гутал нь хэнгэрэг бүрсэн согооны
хөл болох учир хэц амилуулахдаа согооны гүйдлээр хөллөдөг байна.
    Монголын харын бөөгийн ёсонд хуяг хувцасгүйгээр бөөлөхдөө хэрэглэдэг
аман хуур хөгжмөө хэл, уруул, шүдийг дайрсан амьсгалын таталт, түлхэлтээр

                                       430
                          Монголын түүх, соёл, ёс заншил

авиа гаргаж хуурддаг болохоор хэл хуур хэмээн нэрлэдэг. Тэгэхдээ бөө хүн
гал голомтноосоо онгод тэнгэрийн оронд хүрч очих замдаа өөрөө унаж явдаг
шуудан хөх /цэнхэр/ морь гэж үзээд, түүнийг морины дүрс бүхий хайрцагт хийж
хадгалдаг. Хэл хуурыг хуурын эзэн бөөтэй ивээл жилтэй дархан хүн ган төмрөөр
хатааж хийдэг байсан ба арал буюу их бие, хэл гэсэн үндсэн хоёр хэсгээс бүтнэ.
Хуурын их бие арлын хоёр талын нарийдагч төмрийг шуудан хөх морины хоёр
хаа /урьд хоёр хаа/ хэмээн нэрлэж, түүний хоёр үзүүр дээрх жижиг хэрчээсүүдийг
уг морины хоёр туурай юм гэж үздэг. Онгодын улаач хэмээх бөө хүн хэнгэргийг
онгод тэнгэрийн унаа гэж үзэхийн дээр тэднийг баясгадаг хөгжмийн нэгэн гол
хэрэгсэл юм. Бөөгийн хэнгэрэг гэдэг нь тухай бөөд залагдаж ирсэн онгодын унаа
болдог учраас харын бөө нар хэнгэргээ чоно, баавгайн арьсаар, цагаан зүгийн
онгодтой харьцдаг бөө нар хэнгэргээ согооны ширээр бүрдэг заншилтай. Орбо
буюу хэнгэргийн цохиурыг тэх, гөрөөсний годоор зөөлөвчлөн бүрдэг бөгөөд
энэ нь Чингис хааны арван алсан халтар тэхийн годыг төлөөлүүлж байгаа хэрэг
гэж бөө нар тайлбарладаг. Тэр нь онгодын хэл ярианы эрхтэн төдийгүй зарим
тохиолдолд онгодын үнэрлэх, амтлах эрхтэн ч болж хувирдаг хэрэгсэл гэж
тодорхойлсон байна. Эдгээрээс гадна орон гэр, хүмүүсийн муу муухай, бузар
буртгийг хөөж зайлуулах үүрэгтэй бардаг, манжиг, ташуур зэргийг хэрэглэнэ.
Нэгтгэн үзвээс, бөө нарын өмсгөл, хэрэгсэл нь түүний ертөнцийг үзэхүйн
илэрхийлэл төдийгүй соёл, зан үйлийн салшгүй бүрдэл хэсгүүд нь болдог байна.
     Мөн бурханы шашны улааны урсгалд ууссан бөөг чойжин гүртэм (гүтэмбэ)
гэдэг. “Чой” гэдэг нь ном, “жон” гэдэг нь сахин хамгаалагч гэсэн төвөд үг бөгөөд
сахиус бурхдыг жилийн гай барцад арилгах, тэрсүүд дайсныг номхотгох, элбэг
хангалуун амьдрал хүсэх зэрэгт буулган чойжон сахиусын уншлагыг хийлгэж
ирсэн уламжлалтай. Чойжон сахиусыг “солхо” хэмээх тусгай уншлага номоор
урин залдаг байна. Гүтэмбэ нь нарийн ур хийц бүхий хэд хэдэн давхар хувцас
өмсгөлтэй. Цээжин хэсэгтээ санскритээр тарнийн үсэг бичсэн толь зүүх
бөгөөд дөрвөн далбаа, ялалтын гурван жанцан тугийг тогтоох нэгэн төрлийн
бүс хэрэглэнэ. Энэхүү хувцас нь барагцаалбал 30 кг–аас илүү жинтэй тул
Гүтэмб лам сахиусаа өөртөө буулгаагүй энгийн үедээ ч барагтай л бол дааж
өмсөхөөргүй хэмээн тэмдэглэгдэн үлдсэн байдаг. Гүтэмб ламын дагалдах
хэрэгсэл, зориулалтын шинж нь олон зүйлээрээ бөөгийн шашны зан үйлтэй утга
зориулалт нь адил байдаг.




                                      431
                          Монголын түүх, соёл, ёс заншил


    ХХ зууны эхэн үеэс Монголын
төр болоод бурхны шашны өмнөөс
энэхүү зан үйлийг гүйцэтгэгч нь
Богдын төрсөн дүү Лувсанхайдав
байсан бөгөөд олноо Чойжин лам
хэмээн алдаршжээ. 1884 онд Төвөдөөс
чойжин лам Сээтэвийг залж
Лувсанхайдавын багш болгон чойжин
буух арга ухаан, увдисыг заалгаснаар
                                        Зураг 10.12. Чойжин ламын сүм
Найчин, Зумэр, Доржшүгдэн хэмээх Тайлбар: 1904 онд баригдсан
догшин сахиусыг залж, чойжин Эх сурвалж: https://mongoltoli.mn/
буудаг болов. 1898-1901 онд Зүүн Хүрээнд шашныг хамгаалагч Лувсанхайдавын
чойжин сахиусын их, бага хоёр сүм болон Лаврин зэргийг бүтээж, Занхан сүм хэмээн
нэрлэж, 50 лам суулгасан ч галд өртсөн учир 1904 оноос чойжин ламын сүмийг дахин
шинээр барьжээ. Нийт 55 тасалгаа бүхий сүмийг барьж бүтээх ажил 1906 онд
дуусаж, Манжийн хааны зарлигаар “Өршөөлийг хөгжүүлэгч сүм” хэмээх нэр
шагнасан ч түүхэнд “Чойжин ламын сүм” хэмээн алдаршжээ. Чойжин ламын сүм
нь нийтэд зориулсан хурал ном төдийлөн хурдаггүй, гагцхүү чойжин буух, догшин
сахиусуудыг тахих, цам гаргах зэрэг нууц тарнийн хатуу зан үйлийг гүйцэтгэдэг
байв. Энэ сүм нь Монгол дахь бурханы болон бөөгийн (Төвөд, Монгол уламжлал)
шашны төрийн ёсны хэмжээний уялдаа холбоог илэрхийлснээрээ маш сонирхолтой
дурсгал мөн. Гэвч эдүгээ гүтэмбийн уламжлал тасарсан учраас ердийн ойлголтонд
шарын шашны сүм мэтээр ухаарагдах болсон юм.
    Бөөгийн шашны ойлголт дахь орчлон ертөнцийн балар цагийн төрх байдлыг
бөө нарын дуудлаганд дүрслэхдээ:
    		          “Сүн далайг чалчааг байхад
    		          Сүмбэр уулыг гүвээ байхад
    		          Захын модыг зулзага байхад
    		          Загал бугыг янзага байхад
    		          Замба тивийг шавар байхад
    		          Даян дээрхийг банди байхад” хэмээн дүрсэлсэн байдаг.
    Бөөгийн шашинд гурван ертөнцийн тухай ойлголт бөө нарын ертөнцийг
үзэх үзлийн гол хэсэг нь болдгоос гадна байгаль ертөнцийн бүх юм үзэгдэл,
хүний аж амьдрал, ажил төрлийн тодорхой салбарууд, тэр ч байтугай сэтгэл
ухамсрын тодорхой үзэгдлүүдийг ч хамарсан эзэн тэнгэр байж, түүний тогтоон
тодорхойлсон заяа тавилангаар л бүх юм болно гэж бөөгийн шашин үздэг
байна. Тиймээс ч эртний Монголчууд өөрсдийн хүссэн явдлаа үйлдэхдээ мөнх
тэнгэрийн соёрхлоор ингэв гэж, бусдын нэгэнт үйлдсэн явдлыг бол одоо тэнгэр
түүнийг мэдмүй гэх зэргээр илэрхийлж байлаа.

                                      432
                          Монголын түүх, соёл, ёс заншил

    Монголын бөөгийн шашинтнууд орчлон ертөнцийг гурван нэгжид ангилан
харын бөөд бол хэвтээ тэнхлэг дээр нэг хавтгайд дээд, доод, дунд гэсэн газрын
өндөр намын ялгаа бүхий гурван тивээс бүрдэнэ гэж үздэг байхад шарын бөөд дээд,
дунд, доод гэсэн босоо тэнхлэг бүхий гурван тусгай давхрагаас бүрдэнэ гэж үздэг
байна. Дээд ертөнц ариун энэрэнгүй бөгөөд дунд ертөнцийг алив гамшиг зовлонгоос
хамгаалж, доод ертөнцтэй үргэлж дайн хийж байдаг гэж үздэг. Дунд ертөнц дээр
хүн амьдарна, доод ертөнц дээр үхээрийн шуламс хуран сууж аливаа өвчин тараагч
бүхэн энд оршино гэж үздэг байна. Бөөгийн шашны гурван ертөнцийн тухай үзлийг
баяжуулсан олон домог байдаг. Ертөнцийн гурван тивийн бөө модны тухай нэгэн
домогт “хараацай шувуу дээд тивээс гал хулгайлаад дунд тив рүү нисэж явахад нь
дээд тивийн нэгэн баатар эр хойноос нь харавчихжээ. Сум нь хараацайн биеийг
оносонгүй, түүний сүүлийг сэт харвасан тул хараацай дунд тивд гал хүргэж ирсэн
гавьяатай ч сэтэрхий сүүлтэй, хошного нь ил болсондоо доод тивийнхэнээс зовоод
тэдэнд гал хүргэж өгч чадаагүй юм гэдэг. Тиймээс доод тивийнхний гал нь дээд
болон дунд тивийнхнийхтэй адил дөл бадруулан асдаггүй, өчүүхэн муу хөх гал
байдгийг дунд тивийнхэн чөтгөрийн гал хэмээн нэрлэдэг ажээ.”
    Бөөгийн шашны ертөнцийг үзэхүй нь Монголчуудын уламжлалт ёс заншил,
соёлын бүрэлдэхүүний гол утга учрыг бүрэлдүүлэх болсон бөгөөд хожим нэвтрэн
дэлгэрсэн бусад шашин, үзэл санааны хамтаар нэгэн цогц болон бүхэллэг утга
санааг илэрхийлэх болсон юм. Тиймээс бөөгийн ертөнцийг үзэхүй, түүний утга
агуулгыг ухаарах нь шашны итгэл үнэмшлээс илүү Монгол соёл иргэншлийн
олон зангилаа асуудлын учир зүйг ухаарахад ач холбогдолтой юм. Тус агуулгыг
зөвөөр ухаарах нь олон шашны сэргэн идэвхижсэн өнөө цаг үед түүхэн болон
шашны орон зайг ухамсартайгаар ялган ахуй амьдралдаа хэрэглэхэд ач тустай.




                                      433
                           Монголын түүх, соёл, ёс заншил

                  10.3.   БУДДЫН ШАШНЫ ДЭЛГЭРЭЛТ

    Шашны үзэл сургаал нь аливаа улс түмнийг оюун санааны хувьд нэгтгэх
үүргийг давхар биелүүлж байдаг. Тиймээс улс төрийн хүрээнд овог аймаг, олон
нийтийг нэгтгэхэд шашныг ашиглаж байсан түүх олон байдаг ажээ. Тухайлбал,
бидэнд мэдэгдэж байгаагаар XIII зуунд нэгдсэн төрөө сэргээн байгуулсан үеэс
монголчууд улс орны нэгдмэл байдлыг хангаж чадахуйц нэгэн гол шүтээн бүхий
шашныг хайж, төрийн шашин болгосоор ирсэн. Энэ хүрээнд дэлхийн гурван гол
шашин Монголд аль аль нь нэвтэрч байжээ. Гэвч Монголын хаад буддын шашныг
онцлон залж төрийн шашин болгосон нь эртнээс Энэтхэг, Төвөдийн шашин соёлтой
ойр байж, Төвөдийг нэг үе эрхшээлдээ захирч байсан, Буддын шашны төр, шашин
хоёрыг хослон барих “хос ёс”-ны үзэл нь илүү ойр санагдсан байх үндэстэй.
    Эртний улсуудын үе: Хүннү гүрний үед дэлхийн
гурван их шашны дотроос исламын шашин үүсч
амжаагүй, Христийн шашин дөнгөж үүсч байсан
болохоор бүрэлдэн төлөвшөөд хэдэн зуун жил болж
байсан Буддын шашнаас бусад нь дэлгэрэх боломж
байсангүй. Буддын шашин нь Кушаны соёл иргэншил,
Хотонгоор дамжин гол төлөв Төвөд угсааны овог
аймгууд оршин амьдарч Хүннүд эзлэгдэн захирагдаж
байсан Хөх нуур, Ганьсү дахь Хүннүгийн ноён Сютү
вангийн өргөөнөөс НТӨ 121 онд Хятадын жанжин
Хо Цюй Бин гурван метр гаруй өндөр Будда бурхны
алтан хөрөг олзолсон байна. Сютү ван бөө мөргөлөө
орхиод Буддын шашинтан болсон эсэх талаар
магадтай мэдээ байхгүй боловч тэнгэр тахихдаа
Буддын алтан хөрөг хэрэглэж байсан болохоор
                                                      Зураг 10.13. Хүннүгийн үеийн
түүний өргөө ордонд Буддын шашны нөлөө ямар нэг дурсгал
хэмжээгээр тусч байсан ажээ. Буддын шашин Хүннү Тайлбар: Алтан бурхан
                                                      Эх сурвалж: https://ikon.mn/
улсын хязгаар нутагт нэвтрэн орсноос цааш хэтрээгүй
бөгөөд шаньюй, түүний шадар түшмэдийн дотор бурхны шашин нөлөөтэй
байсан тухай баримт огт олддоггүй. Тийм учраас Хүннүгийн үеийг Монголд
Буддын шашин дэлгэрсэн эхний үе шат байсан гэж үзэж болохгүй. Харин Тоба,
Жужан (Нирун) улсуудын үед буддын шашин төрийн шашны хэмжээнд нэгэнт
хүрсэн байсан юм.
    Тоба нар буддын шашныг эхний үед Хятадаас уламжлан аваад, цаашдаа
буддын шашинт Күшан гүрэн, түүний захиргаанд байсан Хотон, Тохар, Согд,
улмаар Энэтхэгээс шууд авч нэвтрүүлэн дэлгэрүүлдэг болсон байна. Тоба Вэй
улсад буддын шашин нь төрийн шашин болсон байсан бөгөөд Тоба Гүй хаан

                                       434
                          Монголын түүх, соёл, ёс заншил

өөрийн улсад Буддын шашныг дэлгэрүүлэн суварга босгуулах зарлиг буулгаснаас
гадна буддын шашны захиргаа байгуулж тэргүүнээр нь их алдартай нэгэн ламыг
томилсон байна. Ингэснээр Тоба Вэй улсад төрийн ёс, шашны ёс хоёр нягт
холбоотой боловч төрийн ёс давамгайлж байсан болохоор шашин, төрийг хослон
барих ёс хараахан бий болоогүй байжээ. Тоба Хуан хааны үед Энэтхэгээс нэгэн
том лам Пинчэн хотод хүрэлцэн ирж, түүнд бараалхаж тусгайлан уулзаж байсан
бол Сюанъди хааны (499-515) үед хятад хүрээ хийд, лам нар маш олон, тэдний хүч
нөлөө их байсан учир тоба нар баруун зүгийн орнууд болон Энэтхэгээс бурхны
зураг, хөрөг, лам хувраг, ном судар залж, уг сурвалжаар нь сурч боловсрохыг
чухалчилж Тоба Вэй улсаас хоёр ч лам замд гарсан байв.
                                             Тоба хаад том лам нар Буддын
                                             шашны янз бүрийн бурхан
                                             зуруулж, цутгуулж, уул хаданд
                                             овор дүр, сүр бараа ихтэйгээр
                                             сийлүүлэн олон түмэнд гүн
                                             гүнзгий нөлөөлөн бишрүүлж,
                                             засаг захиргаандаа номхон барьж
                                             байх бодлого явуулж байжээ.
                                             Умард Хятадын Шаньси мужийн
                                             Юньгань уул, Хэнань мужийн
Зураг 10.14. Тоба Вэй улсын үеийн дурсгал
Тайлбар: Юньган сүмийн бурхны дүр            Лүнмэнь уул, Хятад ба Төв Азийн
Эх сурвалж: https://ru.wikipedia.org/        нүүдэлчдийн хил орчмын Ганьсү
мужийн Дүньхуань уул тэргүүтэн өндөр сүрлэг уул хад, хадан хясаа, хадан агуй
сэлтэд маш олон тооны том, жижиг бурхдын хөрөг сийлсэн байдгийн нэлээд нь
Тоба улсын үед хамаарна. Тоба Вэй улсын үед сийлбэрлэн бүтээсэн, цутгасан,
зурсан буддын шашны бурхдын зураг хөргийн зарим нь Хятад маягтай боловч
дийлэнх ихэнх нь эртний Энэтхэг-Грек-Эллиний загвар хийцтэй ажээ. Тэдгээрийн
олонхи нь Энэтхэг ба Эллиний нөлөөний хүрээний орнуудаас Афганистан,
Пакистаны дэвсгэр нутаг дээр нийлэгжин боловсорсон Гандхарын загвар
хийцээр үйлдэгдсэн байдаг байна. Бурхан бүтээх Гандхарын урлагийн онцлог нь
Буддагийн зураг хөргийг бүрэн хэмжээгээр найралдуулан чимэглэж дүрслэх
явдал байжээ. Тоба Вэй улсын үеийн бурхдын хөрөг, зургийн ихэнх нь чухам
тийм маягаар хийгдсэн байдаг байна.
     Нирун улсын үед төрийн шашны хэмжээнд хүрч байсан тухай олон баримт
байдаг бөгөөд тийнхүү дэлгэрэхэд тухайн үеийн нийгмийн дэвшил хөгжил, зарим
хэрэгцээ шаардлага, хөрш улс орнуудад бурхны шашин түгэн дэлгэрч байсан
зэрэг хүчин зүйл нөлөөлжээ. Энэ хүрээнд Нируны хаан буддын шашны судар,
тарнийн ёсонд нэвтэрсэн лам Дармаприяг 438-489 оны орчим залан ирж төрийн
багшаар томилон 3000 өрх соёрхож байсан, Нируны Жарун хаанаас хойших

                                      435
                          Монголын түүх, соёл, ёс заншил

хаад бурханы шашны өргөмжилсөн нэр хэрэглэж байсан зэрэг нь Нируны үед
бурханы шашныг төрийн хэмжээнд авч шүтэж байсныг илтгэдэг. Энэ нь тэднийг
буддын шашныг мэддэг, түүний ёс суртлыг авч хэрэглэж байсны, тэдний соёлд
бурхны үзэл нэвтрэн хэрэглэгдэж байсны илэрхийлэл юм. Нирунчуудын дунд
буддын шашин дэлгэрч байсан болохоор өрнө, дорно зүг зорчих эрдэмтэн лам
нар Нируны нутгаар дайран өнгөрдөг, ном судар түгээдэг байжээ. Тухайлбал,
475 онд Өмнөд Ци улсын лам Фа Сянь (424-498) Нируны нутгийг дамжин, Хотон
хүрээд буцахдаа, өөрийн аялсан баруун зүгийн Уми орноос Бурхан багшийн нэг
шүд, шарилын зүйл, ном судар, алтаар давтан хийсэн бурхны хөрөг зэргийг
олж авчээ. Мөн 511 оны үед Нируны хаан Хун сюань хэмээгч ламыг Тоба улсад
томилон илгээж, сувдаар хэлхэн бүтээсэн бурхны хөргийг өргөн барьж байжээ.
Тэрчлэн 550-иад оны үед Умард Энэтхэгийн Удьяна улсын лам Нарондраяшас
(489-589) таван нөхрийн хамт Нируны нутгаар аялан явж байсан ажээ.
     Энэ бүхнээс үзэхэд, буддын шашин нь Нируны язгууртан, төрийн түшмэдийн
дунд дэлгэрсэн нь төр ёсны үзэлд ямар нэг хэмжээгээр нөлөөлж, оюун санаа,
соёлд нь тусгалаа олж байжээ.
     Монголын эзэнт гүрний үе (XIII-XIV зуун): Нэгдсэн Монгол улс
байгуулсны дараа гадагш аян дайн хийж ази, европыг дамнасан эзэнт гүрнийг
байгуулахдаа хаад язгууртны баримталж байсан зарчим бол аль нэгэн шашныг
хавчин гадуурхахгүй байх явдал байлаа. Тухайн үед Хархорумд олон шашны 12
сүм байжээ. Өгэдэй хаан болон түүний дараагийн хаад буддын шашны тэргүүн
лам нартай харилцаатай байжээ. Тухайлбал, Өгэдэй хааны хоёрдугаар хүү Годан
1247 онд буддын шашны улааны (сажава) урсгалын тэргүүн лам Гунгаажалцанг
залж 1251 оны төмөр гахай жил уулзсан байна. Мөн 1251 онд Мөнх хаан
өргөмжлөгдсөний дараа Төвөд дэх буддын шашны лам Маньба, Чойжи нарыг
залж уулзаж байжээ.
                                   Хубилай хаан олон аймаг угсаатныг төрийн нэг
                                   шашны үзэл санаагаар нэгтгэн барих зорилгоор
                                   1245 онд Гунгаажалцан ламыг Монголд ирэхэд
                                   дагаж ирж байсан Пагва лам Лодойжалцантай
                                   1253 оноос эхлэн холбоо тогтоон харилцаж
                                   байгаад 1260 онд түүнийг урьж буддын шашныг
                                   улсын шашин болгож, Пагва ламыг төрийн багш
                                   болгохоор зарлиг гаргажээ. Пагва лам ордонд
                                   олон жил ажиллахдаа буддын шашны сургаалиар
                                   дамжуулан хаад язгууртан, Монгол гүрний
                                   засаглалыг зөвтгөн сурталчлах ажлыг хийж,
Зураг 10.15. Пагва лам
Тайлбар: Сэргээн дүрсэлсэн зураг Монгол хаадыг Энэтхэг, Төвөдийн хаадын адилаар
Эх сурвалж: https://mongoltoli.mn/ “Чакраварди” буюу “Номын хүрдэнг эргүүлэгч их

                                      436
                          Монголын түүх, соёл, ёс заншил

хаад” хэмээн нэрлэж байв. Үүний хажуугаар Юан улсын хаадын эрх сүрийг
ашиглан Төвөд дахь буддын шашны олон урсгалын хоорондын тэмцлийг
зөөлрүүлэхийг зорьж байлаа. Хубилай хаанаас хойших Юан улсын хаад энэ
бодлогыг үргэлжлүүлэн Пагва ламын дараа Дармабала, Чойжи-Одсэр, Үржинва
зэрэг буддын шашны лам нарыг авч ирэн улсын багшийн уламжлалт цол олгодог
байжээ. Ийнхүү Монголын хаад буддын шашныг төрийн шашин болгох замаар
Хятадын кунзийн суртлын хүчтэй нөлөөг эсэргүүцэн зогсох үзэл суртлын зэвсэг
болгож байжээ. Гэвч XIII-XVI зууны 70-аад он хүртэл буддын шашин нийт
Монголчуудын ахуйд гүнзгий нэвтэрч нийтийн шашин болж чадаагүй тул энэ
үед бөө мөргөл нийт ард олны дунд зонхилсон хэвээр байв. Ялангуяа 1368 оны
улаан алчууртны бослогоор Юан улс унасны дараа төрийн зүгээс буддын шашныг
онцгойлон үзэх явдал үгүй болж бөө мөргөл дахин сэргэжээ.
    Монголын эзэнт гүрэн, Юань улсын болон түүнээс хойших шашин сүм
хийдийн гүйцэтгэж байсан үүргийг гурван үндсэн үед хуваадаг. Үүнд: а/ Монголын
байлдан дагуулал ба Их гүрний үе (эхний шат нь байлдан дагуулах хэрэгт тухайн
орны шашны эрх баригчдын нөлөөг ашигласан; хоёрдугаар шат нь нэгэнт байлдан
авсан газар оронд ноёрхлоо бэхжүүлэхийн тулд хүрээ хийд лам нарыг өргөн тэтгэх,
төр шашин хэмээх хоёр ёсыг хослон хөгжүүлэх аргыг хэрэглэсэн), б/ Их гүрэн
мөхсөний дараа Монголын язгууртнууд шарын шашныг албат харьяат нарынхаа
дунд санаачлан дэлгэрүүлж монголчууд шарын шашинд орсон үе (эхний шат нь
бөөгийн мөргөлийг бүрмөсөн шахан зайлуулж түүний орыг эзэлсэн; хоёрдугаар
шат нь Монголын хант улсуудад монгол ёсны шашны төв буй болсон; гуравдугаар
үе нь хүрээ хийд, шашны дээд толгой лам нар нь Манжийн байлдан дагуулагчдын
эрх ашигт тууштай үйлчилж байсан) хэмээн тодотгож болно.
    XV-XVII зууны эхэн үе: XVI зууны эцсээс Монголд Буддын шашны шарын
(гэлүгва) урсгалыг өргөнөөр дэлгэрүүлж эхлэв. Ийнхүү Монголд шарын шашин
дэлгэрүүлэх болсон нь дан сүсэг бишрэлдээ хөтлөгдсөн биш харин шарын
шашны нөлөөг ашиглах зорилтыг тавьж байснаас голлон шалтгаалжээ. Шарын
шашныг дэлгэрүүлэх нь язгууртнуудын
хоорондын болон хөрш улс оронтой
хийж байсан тасралтгүй дайн дажинд
зовж зүдэрснээс сэтгэл санаа нь
алдагдсан ард олны уур хилэнг
номхруулах,       нөгөөтэйгүүр     бие
биеийнхээ дээр гарах гэсэн ноёд
шашны зүгээс тусламж авах хэрэгтэй
байсантай холбоотой. Монголын ноёд
                                        Зураг 10.16. Алтан хан хатны хамт
дотроос шарын шашныг эрхшээл Тайлбар: 1570 он
нөлөөгөө       бататган    дээшлүүлэх Эх сурвалж: https://mongoltoli.mn/

                                      437
                           Монголын түүх, соёл, ёс заншил

зорилгоор дэлгэрүүлсэн анхны хүн нь Алтан хан юм. 1577 онд Түмэдийн Алтан
хан Төвөдийн шарын шашны тэргүүн Содномжамцыг залж Хөх нуурын цавчаал
боомтод 1578 онд уулзаж хоёр ёсны бодлогыг сэргээн тогтоосон байна.
     Бөө мөргөлийг орхин, шарын шашныг хүлээн авахтай холбогдуулан хийсэн
их ёслол дээр Алтан хан Содномжамцыг бүх шарын шашны толгойлогч гэж
өргөмжилж түүнд “Далай лам” гэдэг цолыг өргөсөн ба Содномжамц Алтан ханд
Хубилай хааны бүх цолыг зүүхийг зөвшөөрсөн ажээ. Энэ ёслол дээр Алтан хан,
Содномжамц хоёр эртний Хубилай хаан, Пагва лам нарын үед төр шашныг хослон
хөгжүүлж байсныг дахин сэргээхээр албан ёсоор хэлэлцэн тохирч Хутагтай Сэцэн
хунтайжид шашны цааз хууль боловсруулан зохиохыг даалгасан байна. Тэрээр
шашны цаазыг зохиохдоо Хубилай хааны үед зохиосон “Арван буянт номын цагаан
түүх”-ийг ашигласан бөгөөд шашны цаазад зааснаар а/ үхэгсэдийг оршуулахад
тэмээ, морь (хүүхэд) алж хойллог хийхийг цаазлах; б/ жил ба cap тутам амьтан
малын амь таслахыг тэвчиж мацаг барих; в/ цоржийг хунтайжтай, равжамба
гавжийг тайж нартай, гэлэнг тавнан, хонжинтой, тойн, шимнанц (чавганц), убаши,
убасанз нарыг бага тайж нартай адил эрхтэй болгох, хэрэв тэдэнд энгийн ард гар
хүрвэл, үг хэлээр дайрвал хунтайж нарыг чингэсэнтэй адилхан шийтгэх; г/ лам нар
хэрэв номын ёсыг зөрчиж гэргий авбал сүм хийдээс үлдэн хөөх, убаши, убасанз
нар амьтныг нядалбал сахилыг эвдэж хар болгох, тойд убаши нар архи дарс уувал
хамаг юмыг хамж авах гэх зэрэг зүйлийг заасан байна.
     Ийнхүү шашны цаазыг баталснаас гадна лам нарыг ав, аян, цэргийн албанаас
чөлөөлөх, албан гувчуураас хэлтрүүлэхээр тус тус хэлэлцэн тогтсон байна. Алтан
хан эртний Хубилай хаан, Пагва лам хоёрын харилцан холбоо тогтоож байсан
түүхэн ул мөрийг сэргээн биеэ Хубилай хааны үйл хэргийг үргэлжлүүлэгч, бүх
Монголын хаан хэмээн нийтэд зөвшөөрүүлэн хүлээлгэх зорилго тавьсан бол
                                   Төвөдийн      шарын      шашны      толгойлогч
                                   Содномжамц      улааны      шашныхны      эсрэг
                                   тэмцэхдээ Монголын ноёдын туслалцааг авахыг
                                   зорьжээ. Гэтэл Алтан хан 1582, түүний хүү
                                   Сэнгэдүүрэн 1585 онд удаа дараагаар нас барсан
                                   учир тэр үед хүчирхэг байсан Түмэн засагт
                                   хаантай холбоо тогтоохыг эрмэлзжээ.
                                   Түмэн засагт хаан анх 1576 онд Төвөдийн улааны
                                   шашны гармава урсгалын Гармаа ламыг урин
                                   авчирч, түүнтэй багш шавь барилдан шашинд
                                   орж, харьяат улсын дотор шашин дэлгэрүүлэх
Зураг 10.17. Ёндонжамц (1589-1616) ажлыг бас зохиож байсан ч шар малгайтны
Тайлбар: IV Далай лам
Эх сурвалж: http://www.budda.mn/   хүч нөлөөг харгалзан Далай ламтай холбоо
                                   тогтоосон ч Содномжамц 1588 онд нас барсан

                                       438
                          Монголын түүх, соёл, ёс заншил

билээ. Ингээд далай ламын хойд дүрийг Алтан ханы дүү Сүмбэр хунтайжийн
гэрээс тодруулсан байна. Дөрөвдүгээр Далай лам Ёндонжамц (1589-1616)-аар
зэвсэг болгон Төвөдийг эрхэндээ оруулан авах ба бүх Монголыг нэгтгэх санааг
Түмэдийн ноёд агуулж байсан ч нэг талаас 1602 оноос Төвөдөд залагдан хүрч
эрдэм номд суралцаад 1614 онд ширээнээ өргөмжлөгдсөн Далай лам Ёндонжамц
таалал төгссөн байна. Нөгөө талаас Монголын бусад ноёд шарын шашныг зэрэг
шахам хүлээн авч дэлгэрүүлсэнтэй холбоотой.
    Халхын ноёдын нэг болох Абтай
Түмэдийн Алтан ханыг шашинд орж, нэр
алдар нь ихээхэн дэлгэрч байгааг сонсоод
1585 онд өөрийн биеэр Хөх хотод ирж
далай лам Содномжамцтай уулзаж шарын
шашныг Халхад дэлгэрүүлэхээр харилцан
тохирч Далай ламаас түүнд “Номын их
Очир хан” цол, бурхан шүтээн өгчээ.
Ийнхүү Халхад анх удаагаа хан цолтон
бий болсон бөгөөд Абтай нутагтаа буцаж
ирээд шарын шашныг дэлгэрүүлэх гэж
махран оролдсон төдийгүй нэр сүр нь
ихээхэн нэмэгдэж, бүх Халхыг дангаар
                                            Зураг 10.18. Абтай сайн хааны хөрөг
захирах байдалтай болж ирсэн ажээ. Тайлбар: XVI зуун
Абтай хаан эртний Хархорум хотын Эх сурвалж: https://mongoltoli.mn/
туурин дээр Эрдэнэзуу хийдийн анхны сүм болох дуганыг 1586 онд барьж
дуусаад Далай ламын өгсөн шүтээнийг залжээ. Түүнээс хойш Абтай сайн хан
дахин хэд хэдэн сүмийг байгуулжээ.
    Хэдийгээр Мин улс санаачлан анх удаа Монголд шарын шашныг нэвтрүүлэн
оруулаагүй боловч нэгэнт дэлгэрч эхэлсэн шашныг цаашид хүчлэн дэлгэрүүлэх
талаар онцгой анхаарлыг тавьж байсан юм. Монголын ноёд улс төрийн зорилго
бодлоготойгоор шарын шашныг хүлээн авч дэлгэрүүлэхдээ ард олныг хуучин
бөө мөргөлөөс нь салгаж, шинэ шашинд оруулахын тулд олон уран арга
хэрэглэсний дотор тэдний орхиж болохооргүй зарим зүйлийг хэвээр үлдээх
буюу бага сага өөрчлөн шашны зан үйлтэй хослон явуулсан зэрэг явдал болно.
Бөөгийн мөргөлтэй жишиж үзэхэд шарын шашин XVI зууны Монголын аж
байдалд тодорхой хугацаанд зарим талын соён гэгээрүүлэх үүрэг гүйцэтгэж,
Энэтхэг, Төвөдийн соёлын зарим ололтыг дэлгэрүүлсэн байна. Тархай бутархай
монголчууд нэгэн шүтлэгтэй болсноор оюун санааны барилдлагаар холбогдож,
зарим үед тэр нь тэдний улс төрийн талаар нэгдэхэд нь хүчин зүйл болж байжээ.
Шарын шашныг хүлээн авсан нь овгийн байгууллын үеийн үлдцийг арилгахад
түргэтгэх нөлөө үзүүлэв. Энэ нь тэр үеийн нүүдэлчдийн дунд байсан зарим нэгэн

                                      439
                          Монголын түүх, соёл, ёс заншил

бүдүүлэг зан суртлыг өөрчлөн халахаар илрэлээ олжээ. Шарын шашин нь зөвхөн
овгийн байгууллын үлдэгдлийг устгахад нөлөөлснөөр барахгүй Монголын
нийгмийн феодалжих үйл явцыг цаашид түргэтгэсэн байна. Шашны хүрээ хийд
нь нийгмийн байгууллага болон төлөвшиж, томоохон хэмжээний мал өмчлөгч
болон хувирч феодал аргаар аж ахуйгаа явуулах болжээ. Улмаар санскрит,
төвөд хэлнээс шашны олон судар номыг орчуулсан нь монгол бичгийн хөгжилд
үлэмжхэн түлхэц болсон байна. Монгол хэлнээ хөрвүүлсэн ном судрын дотор
зөвхөн шашны төдийгүй төр ёсны, шинжлэх ухааны чанартай зохиол багагүй
байсан ба тэдгээр нь их бага алин боловч монгол хүний оюуныг нээгдүүлэхэд
чухал нөлөөг үзүүлсэн байна.
    Ийнхүү нийт олны амьдрал доройтон, улс төрийн бутрал ихэссэн энэ үед
бөөгийн шашны үзэл суртал нийгмийн эв санааны хэрэгцээг хангаж чадахгүй байсан
тул ард олныг оюун санааны хүчинд нэгтгэж чадахуйц шашин хэрэгтэй болсон нь
тодорхой байдаг. Нүгэл хилэнцийг хориглон атаа тэмцэл, дайн самууныг хориглож,
энх амгалан байдал, буянт үйл хийхийг сургадаг шарын шашин нь олон жил дайн
самууны хөлд нэрвэгдэн цөхөрсөн ард олны сэтгэлд яв, цав нийцэх болжээ.
    Улмаар Халхыг улс төр, үзэл санааны хувьд нэгтгэх зорилгоор 1639 онд
Халхын Түшээт хан Гомбодоржийн хүү Занабазарыг Халхын шарын шашны
тэргүүнээр өргөмжлөв. Занабазар 1635 онд мэндэлж, 1649-1651 онуудад
Төвөдийн Гүмбүм, Үй, Зан, Лхас зуу зэрэг газарт ном үзэж байгаад Монгол
нутагтаа буцаж ирсэн. Өндөр гэгээн Занабазар нь монголын бурханы шашин, улс
төрийн үйл хэрэгт идэвхтэй оролцож, түүний санаачилга оролцоотойгоор Оросын
хаант улстай дипломат харилцаа тогтоохоор хэд хэдэн удаагийн элч томилсон,
Сэлэнгэ зэрэг газар нутгийг Оросуудаас хамгаалж үлдэх гэсэн оролдлого гаргаж
байв. Мөн Монгол оронд буддын шашныг хөгжүүлэхийн тулд хэд хэдэн сүм
хийдүүдийг байгуулан, урлагийн олон арван бүтээлүүдийг туурвих, өөрийн дэг
сургуулийг буй болгох ажлуудыг түүхэнд гүйцэтгэсэн юм.
    Монголын ноёд язгууртнууд, Төвөдийн шашны зүтгэлтнүүдийн хамтын хүч,
хатуу зөөлөн арга, ажиллагааны дүнд шарын шашин Монголд зонхилох шашин
болсон байна.
    Манжийн эрхшээлийн үе (XVII-XX зуун): Мин улс Төвөдийг ирээдүйд
эрхшээлдээ оруулах эчнээ бодлогын үүднээс бүр XVI зууны тэргүүн хагасаас
эхлэн шарын шашныг ивээх болсны дээр энэ үеэс Монгол Төвөдийн хооронд
тогтсон шашны харилцааг ашиглан Монголчуудыг мунхруулах зэвсэг болгох
хос зорилтыг өмнөө тавьжээ. Мин улсын Ванли хаан 1588 онд III далай лам
Содномжамцыг Монголоос урин залуулахаар 1000 төлөөлөгч явуулж байв.
    Манжийн төрөөс Монголын шашны талаар баримталсан бодлого нь бурханы
шашны нөлөө бүхий хутагтуудыг ашиглан монголыг захирах, Манжийн хаадын
шууд дэмжлэгтэйгээр бурханы шашны ном судрыг монгол хэлнээ хөрвүүлэх,

                                      440
                             Монголын түүх, соёл, ёс заншил

хэвлүүлэн тараах, шашны сургууль байгуулах зэрэг ажил хийгдэж байв. Мөн
манжийн төрөөс Монголын шашны хүрээ хийдүүдийг тусгаар, бие даасан
саланги байлгах бодлого баримталж байв.
                                               Монголд шарын шашин дэлгэрсэн
                                               XVI-XVII зууны заагаас Монголын
                                               соёлын сэргэн мандалтын нэгэн үе
                                               эхэлсэн хэмээн үздэг. Энэ нь нийгмийн
                                               оюуны амьдралын бүх салбар хүрээг
                                               хамран        үндэсний        ухамсрын
                                               сэргэлтийн хэлбэрээр илэрсэн. Энэхүү
Зураг 10.19. Заяын хүрээний зураг
                                               сэргэн мандалтын үйл явцад анхдугаар
Тайлбар: ХХ зууны эхэн                         богд Жавзандамба хутагт өндөр гэгээн
Эх сурвалж: https://mongoltoli.mn/             Г.Занабазар их үүрэг гүйцэтгэжээ. Г.
Занабазар 1651 онд Төвөдөд очиж V далай ламтай уулзаж ирсний дараа сүм хийд
байгуулах, бурханы хөрөг бүтээх ажилд анхаарах болжээ. Өндөр гэгээнээс гадна
Халхад шарын шашин дэлгэрүүлэхэд үлэмж нөлөө үзүүлсэн хүмүүс бол Халхын зая
бандид Лувсанпэрэнлэй, Ламын гэгээн Лувсанданзанжанцан нар юм. Тэд Төвөдийн
Дашлхүмбэ хийдийн хурал номын уншлагын зан үйлийг монгол газар дэлгэрүүлэхдээ
харилцан ялгаатай гурван дэг сургууль (а/ Их хүрээний дэг, б/ Заяын дэг, в/ Ханчин дэг)
гаргасан байна. Эдгээр хурлын уншлагын ая дан дэгүүд нь Монголын буддизмын нэг
өвөрмөц хэлбэр болон хөгжсөн байна.Тэднээс гадна Өвөрмонголд шашин дэлгэрүүлсэн
Нэйж тойн, Урадын мэргэн гэгээн Лувсандамбийжалцан нар хурал номын уншлагын
зан үйлийг Монгол хэлээр явуулж байсан нь Монголын буддизмын нэгэн онцлог юм.
Мөн Ойрадын Зая Бандида Намхайжамц, Нэйж тойн богд, Буриадын Зая хамба
Дамбадаржаа нар баруун Монгол, Буриадад шашин дэлгэрүүлж байжээ.
     XIX зууны үед Монголын шашин соёл боловсролын төв нь Да хүрээ болж
байсан бөгөөд тус хүрээнд төрөлжсөн 12 дацантай 10000 гаруй лам нартай
томоохон хийд бий болсон юм. Их хүрээний Дашчойлин дацан, Гунгаачойлин
дацан, Идгаа чойнзинлэн дацангуудаас гүн ухаанд мэргэжсэн олон арван гүн
ухаантнууд гарсны дотроос Жидорын хамба Агваанхайдав, Их хүрээний цорж
Агваанбалдан, Их хүрээний бичээч цорж Агваандорж нар нь Төвөд хэлээр гүн
ухаан, уран зохиол, урлаг зэрэг сэдвүүдээр 20 гаруй боть ном зохиож байсан
юм. XX зууны эхэн үед Их хүрээний гүн ухааны дацангаас Зава Дамдин гавж,
анги Шагдар, нүүрний Цэрэндорж зэрэг эрдэмтэн мэргэд төрж, судар тарнийн
чиглэлээр 20 гаруй боть ном туурвисан юм. Шашин соёлын төв болж байсан
Их хүрээнээс гадна 1000 гаруй лам хуврагуудтай Ламын гэгээний хүрээ,
Хандчинвангийн хүрээ, Галуутайн хүрээ, Эрдэнэ вангийн хүрээ, Санбэйсийн
хүрээ, Сэцэн хан хүрээ, Жанжны баруун, зүүн чойр, Өлгийн хийд зэрэг томоохон
хийдүүд аймаг хошуунд байгуулагдсан байна.

                                         441
                           Монголын түүх, соёл, ёс заншил

    Шарын шашин богино
хугацаанд монголчуудын дунд
зонхилох шашин болсон нь
нэг талаар тус шашныг хүн
амд засаг захиргааны зүгээс
тулган хүлээлгэснээс гадна
түүний зан үйлийн уран
нарийн талууд болон Юан
улсын үеэс Монгол оронд
нэвтэрсэн            уламжлал
нөлөөлжээ.     Мөн      шарын Зураг 10.20. Бэрээвэн хийдийн ерөнхий байдал
шашныг Монгол ноёд дараа нь Тайлбар: 1920-иод оны сүүл
манж      төрөөс     эрчимтэй Эх сурвалж: https://mongoltoli.mn/
дэмжиж хошуу нутаг бүрд нүүдлийн байдалд тохируулсан гэр дуган барихын
хамт өрх бүхэнд онгодын оронд бурхан сахиус тавиулан жисаа даллагын зан үйл
үйлдүүлж, хүн бүр маань мэгзэм уншиж хүрд эргүүлэх зэргээр шинэ шашны зан
үйлийг ахуй амьдралд хүчтэй нэвтрүүлсэн бөгөөд сүүлдээ суурин газарт сүм
хийд байгуулан тэдгээрт гүн ухаан, анагаах ухаан, зурхай зэрэг сургуулийн
газрууд, дацан буй болгож, олон лам хуврагыг байнга шавилан суулгах зэргээр
сүсэгтэнд үйлчилжээ. Үүнээс гадна шарын шашин нь бөө мөргөлийн зан үйлийг
өөртөө урнаар уусгаж, эсхүл хоёр шашны элементийг хооронд нь уялдуулж
зүймэл зан үйл бүхий шүтээн бий болгосон нь шар малгайтны салбарыг
зонхилоход нөлөө үзүүлжээ.
    Монголын мэргэдийн зохиосон зарим номууд зөвхөн Монголдоо төдийгүй
Төвөдөд нэлээн алдаршсан бөгөөд эдгээрийн тоонд Чин сүжигт номун хан
Норовшийравын тарнийн гүн ухааны “Дүвтавринжүнгийн лхантав” хэмээх 3
боть, зурхайч Агваангэндэнгийн зохиосон зурхайн хүснэгт “Чүмэглүцо”, оточ
Манрамба Лүнрэгдандарын “Жүшийн тажод”, Лувсандаш гавж, Бизъяагийн
их лам гэж алдаршсан Дамдинсүрэн нарын бичсэн “Янжиндоны тайлбар”,
Жамъянгаравын “Зохист аялгууны онолын тайлбар”, “Цамби даян” зэрэг
номуудыг тоочиж болно.
    Орчин үе (1911 оноос хойш): Тусгаар тогтнолоо сэргээн тунхаглан VIII Богд
Жавзандамба хутагтыг шашин төрийг хослон баригч эзэн хаанаар өргөмжилснөөр
Нируны үеэс эхтэй хос ёс дахин тогтов. XX зууны эхэн үеийн байдлаар 1937 оныг
хүртэл 1000 гаруй хүрээ хийд, хурал номын газар байсан бөгөөд 100 мянга гаруй лам
хуврагтай байжээ. Гэвч бурханы шашны дотоод хямрал улам бүр газар авснаар сайн
үр дүнд хүрсэнгүй. Тэдний энэ байдлыг харь орны хувьсгалчид шийдэж өгсөн нь
хүчээр устгах бодлого байв. 1937-1939 онд оргил үедээ хүрсэн их хэлмэгдүүлэлтэд
өртөгсөдийн ихэнхийг лам нар бүрдүүлж байсан бөгөөд 17000 лам нарыг баривчлан

                                       442
                                Монголын түүх, соёл, ёс заншил

13679-ийг хороож бусдыг нь янз бүрийн хугацаагаар ял шийтгэжээ. Монголын
960 гаруй сүм хийдийн барилгыг сургууль, эмнэлэг, албаны газрууд болгон харьяа
байгууллагуудад шилжүүлсэн нь нураах буулгах, өөр газар зөөх, хашаа барихдаа
ашиглах зэргээр эвдсэн бөгөөд үлдсэн нь цагийн эрхээр элэгдэн цөөн тоотой хэдэн
сүм, хийд үлджээ. Тухайлбал, 1937 оны 12 сард VIII Богдын Шар ордны хашаанд
байсан сүм, хийдийг олон нийтийн мөргөлийн газар байхыг болиулж, байшин
барилга, эд хөрөнгийг улсад хураах шийдвэр гарч 1938 оноос албан газруудыг
нүүлгэн шилжүүлж, лам нарын артель, үйлдвэр захиргаа, олон нийтийн байгууллага
бүхий барилга болгож, хожим нь тенхик мэргэжлийн сургуулиуд ажиллаж байв.
Дамбадаржаалин хийдийг 1937 оны сүүлээр хааж бурхан тахил, ном судруудыг
нь устгаж, модон барилгуудыг нь буулган зөөжээ. Цогчин дуганыг сувилал,
эмчилгээний газар болгон ашиглаж уурын зуух, бохир усны цооног, хойт энгэрт нь
ус, хүнсний зоорь барьжээ. 1938-1939 онд аж үйлдвэрийн комбинатын ажилчдын
амралт сувиллын газар, 1947 онд Япон цэргийн олзлогсодын хэрэг эрхлэх газрын
эмнэлэг, 1950 онд сүрьеэ өвчний эмнэлэг, 1980 оноос өндөр настныг сувилах
эмнэлгийн зориулалтаар ашиглаж байв. Лам нарын ихэнх нь хэлмэгдүүлэлтийн
улмаас хар болж сүм хийдэд шавилан суухаа больсон байна. Тухайн үед 89000 гаруй
лам нараас хэлмэгдүүлэлтийн дараа лам данстай хүн 1174 үлджээ.




Зураг 10.21. Гандантэгчилэн хийд
Тайлбар: 1920-иод он
Эх сурвалж: https://mongoltoli.mn/

    1940-1990-ээд он бол Монголд шашингүй үзэлтний үе байв. Гэвч энэ үед
буддын шашны үйл ажиллагаа бүр зогсоогүй бөгөөд урьд лам байсан хүмүүсийн
санаачлагад үндэслэн Улсын бага хурлын тогтоолоор 1944 оны 5 сарын 25-ны
өдөр Гандантэгчинлэн хийдийг дахин нээхээр шийдвэрлэсэн байна. Мөн 1970
онд Монголын бурханы шашны төвийн хамба лам С.Гомбожавын санаачлагаар
азийн буддистуудын энх тайвны бага хурлыг зохион байгуулсан нь Монголын
буддын шашны үйл ажиллагаа тэлж өргөжихөд чухал нөлөө үзүүлсэн байна. 1970
онд Гандантэгчинлэн хийдийн дэргэд анхны шашны сургууль байгуулагдсанаар
бурханы шашны залгамж хойч үеийг бэлтгэх ажлын эхлэл тавигджээ.

                                            443
                         Монголын түүх, соёл, ёс заншил

         10.4.   ОРЧИН ҮЕ ДЭХ ШАШНЫ НӨХЦӨЛ БАЙДАЛ

    1990 оноос хойш иргэд шашин шүтэх, эс шүтэх эрхтэй болсноор 1990 оноос
өмнөх шашныг хумих бодлогын илрэл болсон далд сүсэг бишрэл ил болжээ.
Нууц байдалд орсон байсан бөө мөргөл, бурханы шашин болон бусад шашны
урсгалууд ил болж дэлгэрч эхэлжээ. 1980-аад онд Монгол улсын нийт иргэдийн
80.4% нь шүтлэггүй хэмээн нэрлэгдэж байсан бол 1994 оны байдлаар шүтлэггүй
иргэдийн тоо 27.2% болж огцом буурчээ. 1993 онд төр, сүм хийдийн харилцааны
тухай хууль баталж төр, сүм хийдийн харилцааг зохицуулсанаар сүм хийдийн
үйл ажиллагааны цар хүрээ, эрх хэмжээг тогтоосон байна.
    Ардчилсан тогтолцоонд шилжсэнээс хойш шашны эд зүйлс, зан үйлийн багаж
хэрэгслийн эрэлт нэмэгдэж шашны эд зүйлийн худалдаа томоохон худалдааны
төв, сүм хийдийг даган хөгжжээ. Шашны эд зүйлийн худалдаа эрхлэгчид нь
ихэнхдээ шашны үйл ажиллагаа эрхлэгчдийн ар гэрийнхэн, хамаатан садан
байдаг ажээ. Шашны эдлэл хэрэгслийн дэлгүүрүүд эрс олширч бараа таваар,
лам хуврагуудын зан үйлийн үнэ ханш нэмэгдэж түүнийгээ дагаад лам нарын
амьдрал дээшилж чинээлэг лам нарын давхраа үүсчээ. Мөн сүсэгтнүүдийн
өөрсдөө уншиж ойлгодог, үгүй нь тодорхойгүй судар номын хэрэгцээ нэмэгдсэн
байна. Эдгээрийг дагаад эртний эдлэлийн бизнес сэргэсэн байна.
    Цаг үеэ дагаад шашнаар соён гэгээрүүлэх, ёс суртахуунд уриалах ном
судруудын орчуулах ажил хийгдэж номын дэлгүүрүүд бурхан шашны номын
худалдааны булантай болсон байна. Харин XXI зуун гарснаар эхний 10 жилд
иргэдийн шашинд хандах хандлагад өөрчлөлт гарч мухраар сүсэглэх нь эрс
багасчээ. Буддын шашны ном судрын монгол уншлагыг сэргээх, орчин үежүүлэх
шаардлага гарч ийм үйл ажиллагаа явуулдаг шаны төвүүд, сүм хийд бий болжээ.
Энэ завсар христийн үйл ажиллагаа эрчимтэй сэргэж библийг орчуулдаг тусгай
институт байгуулагдав. Мөн 2009 онд коран судрыг монгол хэлэнд орчуулснаар
исламын шашны эх судартай монгол хэлээр танилцах боломж бүрджээ. 2000
оноос хойш Монголд христийн шашны үйл ажиллагаа явуулдаг төв, сүм олноор
нэмэгджээ. Монголчуудын шашин шүтлэгийн түвшин XXI зуун гараад эргээд
буурах болсон байна. Ялангуяа уламжлалт бурханы шашны сүм хийд, сүсэгтэн
олны тоо буурчээ. Энэ нь шашин шүтлэгийн олон ургальч байдал болон
шашнуудын хоорондоо уралдаж, бие биенээ үгүйсгэх байдал нь сүсэгтнүүдэд
сөргөөр нөлөөлдөг байна. Монгол улс олон шашинтай болсонтой холбоотой
шашин шүтлэгээр хуваагдах нь илт болжээ. Мөн монголд мөнгөөр бүхнийг
шийдэх гэсэн мөнгөний тотемизм бий болж түүнийг дагаад мөнгө дуудах,
даллах, ашиг орлого нэмэгдүүлдэг гэх шашинлаг зан үйл хийх, хурал цуглаан
зохион байгуулах болжээ.
    Арван тав болон түүнээс дээш насны хүн амын шашин шүтлэгийн байдал

                                     444
                                Монголын түүх, соёл, ёс заншил

нь 2010 оны байдлаар нэг сая есөн зуу гаруй мянган хүний дундах судалгаагаар
61% нь шашин шүтэж, 39% нь шүтдэггүй байхад шүтлэгийн байдлаараа дараах
байдалтай байжээ.
   Шашин        Буддын      Христийн      Исламын       Бөөгийн
                                                                         Бусад
   шүтлэг       шашин        шашин         шашин         шашин
 Эзлэх хувь       53%          2%            3%           2,9%           0,4%
    Монголчуудын       шашин
шүтлэгийн өөрчлөлтийн тоймыг
1994 оноос 2010 оны хооронд
хийсэн хамгийн өргөн цар
хүрээтэй судалгааны үр дүнд
тулгуурлан харуулсан зураглалаар
нийт шашин шүтэгчдийн тоо
                                   Зураг 10.22. Шашин шүтлэгийн үзүүлэлт
хэмжээ багагүй хувиар буурсан Тайлбар: 1994-2010 он
байна. Үүний шалтгааныг 2003 Эх сурвалж: https://religionmongolia.wordpress.com/
оны үед шашны үзэл баримтлал, номлол сургаалд итгэж биширдэг байсан бага
залуу үеийнхэн шашин шүтэхээс илүүтэйгээр орчин үеийн шинжлэх ухааны
ололт, амжилтыг шүтэн бишрэгч идэр залуучууд болон төлөвшсөн байхыг
үгүйсгэхгүй бөгөөд тэдний тоо хэмжээ ч энэхүү судалгааны дүнд нөлөөлсөн гэж
таамагладаг. Нөгөө талаар, өнөөгийн нийгмийн хэрэгцээ шаардлагыг дагаад
өндөр боловсрол эзэмшсэн иргэд шүтэх шашин шүтлэгээ илүү сайн бодож
тунгааж, эргэцүүлж, бясалгасны үндсэн дээр сонгох эсэхээ шийддэг болсонтой
холбоотой байж болно гэж үздэг. Мөн нийгмийн нийтлэг, хамт олонд элсэх, төрөл
бүрийн дугуйлан (цагаан, ногоон, эрүүл хоолтон), бясалгал, эмчилгээний болоод
оюун санааны бүлгэмүүд зэрэг итгэл бишрэлийн хэрэгцээг шашны бус арга
замаар хангах илүү олон боломжууд бий болж байгаа нь шашин шүтэгчдийн
тоонд нөлөөлөх болсон байна.
    Нийт хүн амын дунд эзлэх бурханы болоод христийн шашинтны тоо хэмжээ
буурах болсон нь иргэд шашны ухуулга, сурталчилгаа төдийгөөр шашны урсгал
чиглэлд итгэж сүсэглэх, шүтлэгтэн болох явдал багассаны зэрэгцээгээр шашныг
сүсэг бишрэл, итгэл үнэмшил гэхээсээ илүүтэйгээр соёл гэх илүү өргөн хүрээнд
авч үзэх явдал бий болсон зэрэг нийгэм, соёлын олон хүчин зүйлтэй холбоотой.




Зураг 10.23. Сүм хийдийн тоон үзүүлэлт
Тайлбар: 1994-2013 он
Эх сурвалж: https://religionmongolia.wordpress.com/

                                              445
                         Монголын түүх, соёл, ёс заншил

    Эдүгээ Монгол Улсад сургаал номлолоо дэлгэрүүлж, үйл ажиллагаагаа
явуулж байгаа уламжлалт бус шашинд христийн шашны үндсэн урсгалууд
болох үнэн алдартан, католик, протестантизмын евангели, баптист, адвентист,
лютеран, пентокост урсгалууд, мормонизм, мүүнизм, иеховын гэрчүүд зэрэг
шашин номлогчдын чөлөөт урсгалууд багтахаас гадна бахаизм, хиндуизм болон
дорно дахины улбаатай хэрнээ нэлээд өрнөжсөн шинэ шашны хөдөлгөөний бусад
урсгалуудыг ч энд хамааруулна. Жил тутам сүм хийд, шашны байгууллагын тоо
тогтмол нэмэгдэж буй бөгөөд эдгээр шашны байгууллагуудын 60% орчим нь
уламжлалт шашны, 40% орчим нь уламжлалт бус шашны байгууллагууд байгаа
юм. Мөн улсын бүртгэлд төрийн бус байгууллага гэж бүртгэсэн боловч шашны
ямар нэг урсгал чиглэлийг дэмжиж шашин дэлгэрүүлэхэд дэмжлэг үзүүлэх үйл
ажиллагаа явуулдаг цөөнгүй байгууллага байдаг бөгөөд эдгээр байгууллагууд
нь сүм хийдийн адилаар шашин номлох, сургаал айлдахыг гол зорилгоо
болгодоггүй, харин түүнийг сурталчлах, дэлгэрүүлэхэд нийгмийн янз бүрийн
үйл ажиллагаагаар идэвхитэй дэмжихэд чиглэдэг.
    2017 оны байдлаар манай орны иргэд дунджаар 78% нь шашин шүтэгчид,
22% нь шашин эс шүтэгчид байгаа бөгөөд 16-30 хүртэл насныхны 70% нь, 30-50
хүртэлх насныхны 80% нь, 50-иас дээш насныхны 85% нь шашин шүтдэг, шүтлэг
бишрэлтэй байгаа юм. Монгол дахь шашны урсгал, чиглэлүүд гэвэл язгуурын
бөөгийн шүтлэг, буддын, христийн, исламын, шинэ буюу нэн шинэ шашин гэсэн
үндсэн 5 бүлэгт хуваагдаж байна. Буддын шашныг 56.6%, Христийн шашныг
6.6%, Исламын шашныг 5.5%, бөөгийн шашныг 9.5%, харин шинэ шашны
урсгал чиглэлүүдийн хувьд нийт хүн амын 2.4% шүтэж байгаа дүр зураг харагдаж
байгаа юм. Үүнээс үзвэл буддын шашин хүн амын дунд зонхилох байр сууриа
хадгалсан хэвээр байгаа боловч шашны байгууллагын хувьд христийн шашин
нийт шашны байгууллага, сүм хийдийн бараг 50%-ийг дангаараа эзэлж байна.
    Сүүлийн жилүүдэд шашинд эрчимтэй орох үзэгдэл арай тогтворжсон
бөгөөд сүсэгтний бүлгийн үндсэн цөмийг бүрдүүлэгчид болох жирийн
сүсэгтнүүд 2 дахин багассан боловч гүн сүсэгтнүүд 4 дахин, хэлбэлзэгчид 2.5
дахин нэмэгдсэн байна. Өөрөөр хэлбэл, өмнө нь өөрсдийгөө сүсэгтэн гэж үздэг
хүмүүсийн зарим нь илүү гүнзгийрч итгэл үнэмшил нь батажсан байхад, нөгөө
хэсгийн шашны байр суурь суларч, эргэлзэх хандлагатай болжээ. Мөн тууштай
шашингүй үзэлтэй хүмүүс 1994 онтой харьцуулахад 1.6 дахин нэмэгдсэн байна.
Сүүлийн үед Хятад, Солонгос, ОХУ, АНУ зэрэг улсад хориглосон шашны зарим
нэг урсгал чиглэлүүд орж ирж байгаа бөгөөд шашны энэ төрөл, хэлбэрт багтах
50-7,000 орчим гишүүнтэй 50 шахам шашны байгууллага, урсгал Монголд
байгаа юм.
    Аливаа шашин сайн сайханд хүрэх, бусдад тусалж, бусдыг хайрлаж энэрэх
номлол сургаалынхаа агуулгыг бодитоор хэрэгжүүлэх зорилгын хүрээнд буян,

                                     446
                         Монголын түүх, соёл, ёс заншил

хүмүүнлэгийн үйл ажиллагааг хийсээр ирсэн. Ийм үйл ажиллагаа явуулах
орон зай нь манай орон шиг хөгжиж буй орнуудад их байдгаас тэдгээр шашны
байгууллагууд идэвхтэй ажиллах нөхцөл бүрддэг байна. Манайд үйл ажиллагаа
явуулж буй гадны шашны шинэ урсгал чиглэлүүд эмзэг бүлгийн хүмүүст тусалж,
хоол хүнс, эд материалын болон бусад тусламж үзүүлэхээс гадна мэдлэг дорой,
мэдээлэл дутмаг байдлыг нь ашиглах гээд байдаг тал ажиглагддаг. Тиймээс шинэ
шашинд орсон хүмүүсийн дийлэнх нь амьдралын нөхцөл дорой, ядуу иргэд байх
нь нийтлэг байна. Цаашлаад нэг гэр бүлийн гишүүд өөр өөр шашин шүтдэг,
гэр бүлийн аль нэг гишүүн нь шашны гүнзгий хамааралтай болох зэрэг нь гэр
бүлийн хэвийн амьдралд сөргөөр нөлөөлөх зарим тохиолдлууд байгаа ажээ.
    Монгол дахь Христосын шашны дэлгэрэлт: Христосын шашны Монгол
дахь дэлгэрэлтийг дөрвөн үед хувааж үздэг. Анх Монгол нутаг дахь эртний
төрүүдийн үе буюу Түрэг, Уйгар улсын үед өрнө дахины Согд, Парфийн хаант
улсаас төлөөлөгч нар ирж христосын шашны несторианы урсгалыг дэлгэрүүлж
байсан бол хоёрдугаар дэлгэрэлтийнхээ хүрээнд Их Монгол Улсын үед Европын
христос шашинтнууд Монголын язгууртнуудыг өөрийн шашинд оруулах
идэвхтэй үйл ажиллагаа явуулж байжээ. Улмаар гадаад бодлогод нь нөлөөлж
байсныг Мөнх хаан, Хүлэгүгийн хийсэн аян дайн зэргээс мэдэж болох юм.
    1855-1860 онд Манж Чин
улсаас Англи, Франц зэрэг
улстай байгуулсан гэрээгээр
харъяа     орон     нутагтаа
христосын ном сургаалыг
дэлгэрүүлэхийг албан ёсоор
хүлээн зөвшөөрч Хүрээний
сайд, Улиастай, Ховдын
                               Зураг 10.24. Исак Шмидт, М.Бадам, У.Номт нарын
амбан нарт “христосын лам “Матайн бүлэг”
нар     өөрийн     сургаалаа Тайлбар: 1819 онд Санкт-Петрбургт хэвлэгдсэн
номлохоор Монголд ирэхэд Эх сурвалж: https://www.facebook.com/ Монгол Улсын
                               Үндэсний Номын сан
урьд тогтсон гэрээ ёсоор
тэднийг хамгаалж тусалж байсугай” гэж Ар Монголын бүх хошуудад зар тарааж
байжээ. 1840-1850 онд Лондон хотод байрладаг “Британы болон гадаад дахь
Библийн нийгэмлэг”-ийн ивээл доор миссионер Вильям Свен, Эдуард Сталиберг
нар зориуд монгол хэл сурч, библийг бүтнээр нь анх монгол хэл рүү хөрвүүлжээ.
Мөн Оросын монголч эрдэмтэн Н.Ковалевский, Г.Шмидт нар библийг орчуулан
Санкт-Петрбург хотноо хэвлүүлж байсан бол сүүлд Швед зэрэг орноос христэд
итгэгч нар Монголд ирж библийн номыг тарааж, Нийслэл Хүрээнд Шведийн
“Эгч дүү нар” хэмээх нийгэмлэг ажиллаж байжээ. Норвегийн Есүс христэд
итгэгч эмэгтэй Шанхаузен Монголын ван Пунцагцэрэнд нэгэн захидал өргөжээ.

                                     447
                          Монголын түүх, соёл, ёс заншил

Түүнд “Библийн номлол сонсож мэдэх гэсэн монголчууд улам олширсоор байна.
Гэтэл бидний түрээсээр авсан байшин сав даанч бага юм. Маш олон хүн цуглаад
шаваад ирэхээр байшингийн эзэн баахан дургүй байх бөгөөд ирсэн хүмүүсийг
удаан байлгахгүй юм. Бид ертөнцийн эзний санаанд таарсан ажил үйлсээ цаашид
үргэлжлүүлэн хиймээр байна. Иймд та бидэнд шинээр нэг байшин барихад
туслах арга чарга байна уу” гэж бичсэн байжээ.
                             1924 оны үед Нийслэл Хүрээнд Ларсон гүний
                             дэмжлэгтэйгээр     Шведийн     христэд    итгэгч,
                             номлолыг дэлгэрүүлэгч нар Эвангелийн судраас
                             иш татаж зохиосон зурагтай монгол ном
                             товхимолыг олон хувиар тарааж, бяцхан эмнэлгийн
                             газар нээж халдварт өвчтэй хүмүүсийг үнэ
                             төлбөргүй эмчлэн асарч, сургууль байгуулж 20
                             орчим монгол банди нарт монгол, англи хэл зааж,
                             түүгээр дамжуулан европын соёлыг танилцуулж
                             байжээ. Тэд модон барын аргаар хэвлэсэн “Эвангел
                             буюу Сайн мэдээ” гэдэг сонинг үнэгүй тараадаг
                             байжээ. Гэвч тэд коммунистуудын нөлөөгөөр
                             Монголоос хөөгдөж Бээжинд хүрээд Швед улсын
                             элчин сайдын яаманд гомдол зарга мэдүүлж байсан
Зураг 10.25. “Лука-ын баярын баримт байдаг.
мэдээ” Швед-Монголын элч
нарын хэвлэл
                                 Дөрөвдүгээр дэлгэрэлтийн үе нь 1990 оноос
Тайлбар: 1912 онд Шанхайд    хүмүүсийн шүтэх, эс шүтэх эрх чөлөөтэй болсноор
хэвлэгдсэн                   эхэлсэн бөгөөд “Ертөнцийн эзний чуулган” нэртэй
Эх сурвалж: https://www.
facebook.com/ Монгол Улсын   анхны чуулган байгуулагдаж, библийн сургаалыг
Үндэсний Номын сан           Монголд дэлгэрүүлэхэд “Монголын библийн
нийгэмлэг” ихээхэн ажил өрнүүлжээ. 1992 онд БНСУ, АНУ, Европын орнууд,
Өвөрмонгол зэргээс итгэгч нар ирж идэвхтэй үйл ажиллагаа явуулсны үр дүнд
анхны сүм “Христ нөхөрлөл” нэртэйгээр байгуулагдаж байжээ. Одоогоор
христийн шашны урсгалуудаас мормон, шинэ апостол, ни-лигийн, баптист,
Солонгосын миссионеруудаар дамжин дэлгэрсэн протестант чиглэлүүд идэвхтэй
үйл ажиллагаа явуулж байна.
     1990-ээд оноос Монголчууд яагаад христ итгэлийг тийнхүү нээлттэй хүлээн
авсны нэг гол хүчин зүйл нь албан ёсны үзэл суртал болоод байсан шашингүйн
үзэл санаанаас чөлөөлөгдөж шашин шүтлэгийн эрх чөлөөтэй болсон хүмүүсийн
эрэлт хэрэгцээг хангах нэгэн томоохон эх үүсвэр нь Христийн шашин байсанд
оршино. Хүмүүс христ-итгэлийг оюун санаа, сэтгэл, эдийн засгийн хэрэгцээг
хангах, аливаа боломжид хүрэх, шинийг сурах, нөхөрлөл тогтоох, цагийг зөв
өнгөрүүлэх зэрэг олон янзын зорилго, хандлагаар сонсож, сонирхож эхэлсэн.

                                      448
                          Монголын түүх, соёл, ёс заншил

Тухайн үеийн хүмүүсийн амьдралын нөхцөл байдал, улс орны ядуурал тэднийг
шинэ үзэл сурталд нээлттэй болгосон бөгөөд ялангуяа залуу үеийнхэн үүнд шинэ
соргогоор хандаж байв.
    Монгол дахь христийн шашны хөгжлийн эхэн үед хүмүүс ганц хоёроороо
бус, хэдэн арваараа, заримдаа зуу зуугаараа шийдвэр гарган итгэл олох хүслээр
Христийн чуулганд хамрагдах болсон. Тэр үед 18-25 насны залуучууд ихэвчлэн
хамрагдсанаас анхны итгэгчдийн дундаж нас 20-22 орчим байсан байна. Христийн
чуулганууд бусдад шинийг түгээх, заах, удирдах гэх мэт гол ажлуудыг хийдэг
байсан нь ихэвчлэн залуучуудыг татах гол суваг нь болжээ. Залуучууд хэл сурах,
техник технологийн дэвшлийг таних, гадаад ертөнцтэй танилцах чин хүслийнхээ
хажуугаар Христ-итгэл гэгч юу болохыг суралцаж байлаа. Монголд ийнхүү
хүчтэй өрнөж буй Христийнхний өсөлт хөгжилтийн талаар сонссон гадаадын
олон байгууллага, хувь хүмүүс Монголд анхаарлаа хандуулж үйл ажиллагаагаа
эхэлсэн. Шашны эрх чөлөө хэрэгжиж буйг мэдэрсэн олон улсын төрийн болон
төрийн бус байгууллагууд хүмүүнлэгийн ажилд хувь нэмэр оруулахаар ирсэн нь
Христийн шашны цаашдын эрчимжилтэнд чухал нөлөө үзүүлсэн юм.
    Христэд итгэгч залуучууд зохион байгуулалтанд орж, хөдөө орон нутгаар
өөрсдийн итгэл үнэмшлийн талаар шургуу ухуулан сурталчилж, аймгийн
төвүүдэд итгэгчдийг бий болгон, цуглаануудыг шинээр нээж байсан бөгөөд
чуулгануудыг удирдах удирдагч бэлтгэх ажилдаа шамдан орсон бөгөөд богино
хугацаагаар Монголд жуулчлан ирэх багш, сүмийн ажилтнуудыг маш олноор
урьж ирүүлэн заалгасан байна. Энэ хөдөлгөөн нь цаашдаа гадаадын Библийн
сургуулиудад суралцахад түлхэц болсон юм. Цаашдаа Монголд буй чуулганууд
нэгдэн өөрсдийн гишүүдэд үйлчилдэг, Библийн сургалтын төв, Монголын
Эвангелийн Эвсэл гэх мэт томоохон шашны болон төрийн бус байгууллагуудыг
байгуулснаар өөрөө өөрийгөө удирдан зохион байгуулах нөхцлийг бүрэлдүүлсэн.
Энэ хугацаанд Христийн чуулганууд хөдөө орон нутагт, ялангуяа сумын төвүүдэд
үүсэн бий болсон бөгөөд хүүхэд залуучуудад зөвлөгөө өгөх, хүмүүжил хөгжлийн
асуудлуудаар лекц унших, гэр бүл, настангууд, хүүхдүүдийг халамжлах зэрэг
оюун санаа, сэтгэлгээг хөгжүүлэх үйл ажиллагааг зохион байгуулахаас гадна
нийгмийн эмзэг давхрагынханд туслах санхүү болон сэтгэл санааны тусламж
дэмжлэг үзүүлэх, жижиг дунд бизнес эрхлэгчдэд зориулсан сургалт, гадаад хэл,
соёл, дуу хуур сурах ажлуудыг хөгжүүлсэн.
    Эдүгээ Христийн шашин Монголын ардчилсан хувьсгал, зах зээл,
даяарчлалын хөгжил дэвшилтэй зэрэгцэн хөгжин ирсэн манай нийгмийн
салшгүй нэгээхэн хэсэг болсон байна. Христийн шашны өсөлт хөгжилтөд
өмнө дурьдсан оюуны хэрэгцээнээс гадна эдийн засгийн хүчин зүйлс нөлөөлж
Христийнхний санаачлан үүсгэсэн хүмүүнлэгийн байгууллагууд Монгол улсад
тулгараад байсан ядууралтай тэмцэхэд гар бие оролцож нэлээдгүй хувь нэмэр

                                      449
                           Монголын түүх, соёл, ёс заншил

оруулсан бөгөөд ядуу айл өрхөөр явж гурил будаа, хувцас хунар тараах ажил
үр дүнгээ өгч байлаа. Мөн Христийн шашны өсөлт хөгжилтөд нөлөөлсөн
хамгийн том хүчин зүйл бол боловсрол ба хүмүүжлийн асуудал байсан бөгөөд
гадаад хэл сурах, олон улсын хүмүүстэй танилцаж, шинийг сурч боловсрох
шаардлагаар хувь хүн өөрийн хэрэгцээг хангахаар ирдэг байсан боловч сүм
чуулганы хүрээнд залуучуудад хэрэгтэй хүмүүжлийн ажлууд явагддаг байсан нь
олон залуучуудыг нийгэмд өөрийгөө зөв залан авч явахад нь ач холбогдолтой
байлаа. Христийн шашны үйл ажиллагаа нь хүмүүжил, сахилга баттай байж,
дотно нөхөрлөлийг бий болгож, тухайн үеийн нийгмийн бараан үзэгдэл болох
архидалт, гэр бүл салалт, гэмт хэрэгт холбогдох зэргээс холуур байх боломжийг
өгч байв. Зөвхөн хүмүүжлийн ажил ч бус мөн эрүүл мэнд, хүүхдийн өмгөөллийн
асуудал, мал аж ахуй, газар тариалан, жижиг дунд бизнес хөгжүүлэх, удирдлага
зүй, амьдрах ухаан, урлаг, спорт гэх мэт олон боловсрол, сургалтын чанартай
үйл ажиллагаануудыг хийж ирсэн нь хүмүүсийн амьдралд ач тусаа өгсөн. Эцэг
эх, гэр бүлийн асуудлыг хөндсөн маш олон сургалтуудыг гадаадын олон орны
сургалтууд дээр үндэслэн бий болгосон бөгөөд энэ нь ч өнөөдөр нийгэмд эерэг
хандлагыг бий болгож байгаа юм.
     Монгол дахь исламын шашны
дэлгэрэлт: Их Монгол Улсын үед
Нийслэл Хархорум хотод исламын
шашин, мусульман хүмүүсийн эрхэлдэг
худалдааны      зах,    гар     урлалын
үйлдвэрлэлүүд цэцэглэн хөгжиж байжээ.
Тухайн үеийн монголын хаад шашин
шүтлэг, зан заншил өөр олон сая хүн
ардыг байлдан дагуулахдаа тэдний
шашин шүтлэгийг хүндэтгэн үзэж хавчин
гадуурхаагүй учраас исламын шашны Зураг 10.26. Газан хаан
                                           Тайлбар: Ил хаант улсын Исламын шашинд
сүм хийдүүд олноор байгуулагдаж анх орсон хаан
байжээ. Дөргөнэ хатны төр барих үед Их Эх сурвалж: https://mongoltoli.mn/
Монгол улсын төрийн үйл хэрэгт
Абдурахман, Фатима нарын зэрэг Исламын шашинт зүтгэлтнүүдийн нөлөө их
байсан тухай тэмдэглэсэн байдаг. Мөн Зүчийн улс, Цагадайн улс, Хүлэгүгийн
улсын эзэн хаад, язгууртнууд Исламын шашныг хүлээн зөвшөөрч албан ёсоор
шүтэж байсан тухай баримтууд ч бий.
     1917 оны үед Богд хаант Монгол улсад 21 мянган хасаг иргэд харъяалагдаж
байв. Хожим 1930-аад онд Шинжаанаас казах иргэд олноороо нүүдэллэн
ирснийг цэгцэлж 1940 онд Баян-Өлгий аймгийг байгуулсанаар казахууд өөрийн
гэсэн оршин суух нутагтай болж, шашин соёлоо шүтэх боломжтой болсон хэдий

                                       450
                         Монголын түүх, соёл, ёс заншил

ч тухайн түүхэн үед Монгол оронд шашингүй үзлийг баримтлаж, сүм хийдийн
үйл ажиллагааг эрс хориглосон тул казах иргэд ч мөн адил шашин соёлоо
орхижээ. 1990 онд Ардчилсан хувьсгал ялснаар казах иргэдийн шашин шүтлэг
сэргэж Монгол дахь анхны исламын шашны байгууллага болох “Монголын
мусульманы нийгэмлэг” байгуулагджээ. Мөн 1990 онд Казахстан улсын шашны
дээд сургуульд анхны дөрвөн оюутныг илгээсэн бөгөөд тэд төгсөж ирснийхээ
дараа Монгол дахь Исламын шашны зохион байгуулалт, сургалт боловсролын
үйл хэрэгт чухал хувь нэмэр оруулжээ. 1992 онд шинэ үеийн ислам шашны анхны
сүм байгуулагдсанаар Монгол дахь исламын шашны төв болж бусад сүмүүдийн
шашин мөргөл, үйл ажиллагааг удирдан зохицуулдаг болжээ. Тэр сүм Абу
Бакир Сыддых Хазретийн нэрэмжит бөгөөд түүнийг Пакистан гаралтай Англи
иргэн Исмайл Бухудда хөрөнгө гарган бариулжээ. 1990 оноос хойш Нийслэл
Улаанбаатар хот, Баян-Өлгий, Ховд, Увс, Орхон, Дархан, Хэнтий, Налайх, Төв
аймагт мусульманы мөргөл үйлддэг газар байгуулагдсан байна.
    Монгол улсад нийт хүн амын 3-5 хувь нь мусульманчууд байгаагаас
итгэгчдийн дийлэнх нь казак үндэстэн бөгөөд Баян-Өлгий аймгийн хүн амын 88.7
хувь, Ховд аймгийн хүн амын 11 хувь нь шүтдэг. Нэр бүхий аймгуудаас гадна төв
суурин газар (Улаанбаатар)-т амьдардаг харьцангуй цөөн тооны мусульманчууд
мөн байдаг. Улсын хэмжээнд исламын 24 сүм үйл ажиллагаа явуулдагаас 18 нь
Баян-Өлгий аймагт байрлаж байна.
    Ийнхүү дэлхий дахины даяаршлын үзэл санаа, үйл хэргийн давалгаа Монгол
дахь шашны амьдралд ч хүчтэй нөлөө үзүүлж ХХ зууны төгсгөл, XXI зууны
эхэн үе гэхэд дэлхийн гурван гол шашин болон язгуурын мөргөл шүтээн, шинэ
шашнуудын эн зэрэгцсэн хөгжлийн үе шатанд нэгэнт хүрчээ. Цаашид төрийн
бодлогоор үйл явцыг залан чиглүүлэх ажил шаардлагатай байгааг судлаачид
тэмдэглэдэг.




                                     451
                      Монголын түүх, соёл, ёс заншил

                 БҮЛГИЙН ТУЛГУУР ОЙЛГОЛТУУД
•    Бөө
•    Бөөгийн шашин (мөргөл)
•    Буддын (Бурханы) шашин
•    Дом, шившлэгийн шүтлэг (Магия)
•    Заарин
•    Исламын шашин
•    Онгод
•    Сүлд шүтлэг (Тотемизм)
•    Сүм хийд
•    Сүнс, онгон шүтлэг (Анимизм)
•    Сүсэг бишрэл
•    Цалиг шүтлэг (Фетишизм)
•    Удган
•    Христосын шашин
•    Хүмүүсийн шашин шүтлэг

                ДЭЛГЭРҮҮЛЖ УНШИХ НОМ ЗОХИОЛ
1.   Буянбадрах М нар. Монгол орны лавлах. УБ., 2019.
2.   Гантуяа С нар. Шашин судлал. УБ., 2019.
3.   Лхагважав С. Монгол туургатны бөөгийн арга ухаан. УБ., 2011.
4.   Монголын бурханы шашны түүхийн зарим асуудлууд. УБ., 2017.
5.   Пүрэв О. Монгол бөөгийн шашин. УБ., 1999.
6.   Пүрэвжав С. Монгол дахь шарын шашны хураангуй түүх. УБ., 1978.
7.   Сүхбат Ш. Бөө. УБ., 2007.
8.   Шашин. УБ., 2016.




                                  452
                           Монголын түүх, соёл, ёс заншил

                             Арван нэгдүгээр бүлэг.
                  УЛАМЖЛАЛТ ТОГЛООМ НААДГАЙ

                           11.1. ХӨЛӨГТ ТОГЛООМ

     Монголчуудын дунд өөр өөрийн гэсэн онцлог шинж чанарыг агуулсан
утга бэлгэдлийн бүрдэлтэй соёлын элементүүд олон байдгийн нэгэн жишээ нь
уламжлалт тоглоом наадгай, түүнтэй холбогдсон түүхэн мэдлэг соёл юм. Тоглоом
наадгай нь нэг талаар хүн ардын зугаа цэнгэл, хөгжөөн наадаан болох хэдий ч нөгөө
талаараа тухайн нийгэм, соёлыг тайлбарлах нэгэн тайлбар болж, тэрхүү нийгэм,
соёлыг харах, ойлгох нэгэн хэрэглэгдэхүүн болдог. Монголчуудын тоглоом
наадгай нь нүүдэлчдийн амьдрал ахуйд тулгуурласан, тоглох аргын хувьд төгс
боловсорсон оюуны чухал соёлын өв хийгээд хүмүүжил, эрдэм мэдлэгийн нэгэн
чухал хэрэглэгдэхүүн юм. Монголчуудын тоглоом наадгайг насанд хүрэгчдийн
ба хүүхэд залуучуудын гэж ангилдаг ба тэдгээрийг шагайн тоглоом, уран
ээдрээт гогцоо, өрж эвлүүлдэг тоглоом, чулуун тоглоом, үгэн (аман) тоглоом,
хөлөгт тоглоом, гар хуруугаар тоглох тоглоом, тооцоолох тоглоом, хөдөлгөөнт
тоглоом, гэр барих тоглоом, оньсон тоглоом гэх мэтээр ангилдаг. Өвөг дээдсээс
уламжилж, баяжин төгөлдөршиж ирсэн ардын тоглоомын санд 15 бүлгийн 3000
гаруй тоглоом байдаг байна.
                                               Монголчуудын биет дурсгал болох
                                               оршуулга, тахилга, зан үйлийн
                                               илрэл     болсон      археологийн
                                               олдворуудаас тоглоом наадгайн
                                               төрлийн зүйлс нэлээд олддог.
                                               Тухайлбал 2001 онд Архангай
Зураг 11.1. Хүннүгийн үеийн хөлөгт тоглоом     аймгийн Хайрхан, Эрдэнэмандал
Тайлбар: Гол модны 1-р булшнаас илэрсэн        сумын заагт орших Гол модны
Эх сурвалж: https://mongoltoli.mn/
                                               дурсгал 1 дугаартай Хүннүгийн
язгууртны булшнаас хөлөгт тоглоомын үлдэгдэл олдсон нь монголчуудын хамгийн
эртний хөлөгт тоглоомын олдвор юм. Энэ нь 52.7 см урт, 20.5 см өргөнтэй нимгэн
зассан модон тавцан буюу 12 босоо, 4 хөндлөн дөрвөлжин хэлбэрийн нүүдлийн
нүдтэй хөлөг, нүүхэд ашиглах хоорондоо ижил хэмжээтэй, саарал өнгийн 2.95 см
голчтой, 0.45 см зузаантай 3 ширхэг дугуй чулуун хясаа юм. Монголчуудын хөлөгт
тоглоомын түүх энэ мэт эртнээс уламжлагдсан бөгөөд ардын уламжлалт тоглоом
наадгайн 130 гаруй төрлийн хөлөгт тоглоом, наадгай бий.
     Буга: Монголчуудын дунд өргөн дэлгэрсэн хөлөгт тоглоомуудын нэг нь
“Буга” хэмээх тоглоом бөгөөд монголчуудын ан агнуурын соёлыг тусгасан
эртний уламжлалт өвөрмөц тоглоом юм. Монголчуудын уламжлалт тоглоом

                                       453
                          Монголын түүх, соёл, ёс заншил

                                            наадгай нь тэдний эрхэлж байсан аж
                                            ахуй, үр хүүхдээ сурган хүмүүжүүлэх
                                            арга барилтай нарийн холбогдсон
                                            бөгөөд     “Буга”      тоглоом    нь
                                            монголчуудын ан авлах соёлыг
                                            илтгэхийн зэрэгцээ анч нохдоор ойд
Зураг 11.2. Буга тоглоомын хөлөг            бүгэх анг /бугыг/ хөөж гаргах, гарах
Тайлбар: Уламжлалт тоглоомын төрөл          гарцгүй болгож урхинд оруулах утгыг
Эх сурвалж: http://atime.mn/
                                            шингээсэн байдаг. Түүнчлэн мал аж
ахуйн гаралтай арьс, үс, яс зэргийг ашиглан тоглоомыг урладаг бөгөөд ихэвчлэн
бог малын шагай, модон дүрс сийлбэрлэх, тугалгаар цутгах зэрэг олон аргаар хийж
бугыг цагаанаар, нохойг хараар будаж өнгөөр ялгадаг байна. Мөн зарим нутагт
шагайны морь буусан талаар бугыг, хонь буусан талаар нохойг төлөөлүүлэн өрдөг.
Буга тоглоом хэзээ үүссэн нь тодорхойгүй бөгөөд эрдэмтэн судлаач Г.Сүхбаатар
“Буга тоглоом нь Y зуунд төв Азийн нүүдэлчдийн дунд өргөн тархсан тоглоомын
нэг байсан бөгөөд тийн тархахдаа нэлээн хэдэн зууныг элээсэн нь дамжиггүй”
гэжээ. Монгол угсаатны дунд дэлгэрсэн “Буга” тоглоомын уламжлал нь олон янз
бөгөөд нутаг нутагт буга ба чонын харьцаа, хөлгийн буудлын тоо харилцан адилгүй
байхын зэрэгцээ өөр өөрөөр нэрлэгддэг байна. Тухайлбал 1 бугын эсрэг 12 нохой
тоглодог “Тугал буга”, 4 бугын эсрэг 49 нохой тоглодог “Соёондой буга”, 4 бугын
эсрэг 60-64 нохой тоглодог “Зоргол буга”, 6 бугын эсрэг 60 нохой тоглодог “Цөх
буга”, 8 бугын эсрэг 80 нохой тоглодог “Хангал буга”, Өвөр Монголд 2 чонын
эсрэг 24 бугаар тоглодог “Буга жиргээ” зэрэг олон хувилбар байдаг. Тоглоомын
үндсэн зорилго нь буга барьсан тал нь аль болох олон нохойг тоглоомоос гаргах,
нохой барьсан тал нь цөөн нохойны хохиролтойгоор бугыг явах буудалгүй болгож
шахаж барих ёстой бөгөөд “байцны холхи”, “бугын жимээр”, “чихэн чагнаа”,
“шор” гэх мэт алдартай арга мэх, хожлууд байдаг.
     Буга тоглоомыг тоглохын өмнө бугын дуу дуулдаг байсан ёс заншил нь
байгаль дэлхий, лус савдгийг аргадах, мөн сүлд шүтээн амьтан болох бугыг
агнаж буй үйлдлээ эерүүлэх домын шинжтэй уламжлал юм.
     Дөрвөн бух болон Тэмээн таваг:
Эдгээр тоглоомууд нь зарчмын
хувьд адилхан ба “Дөрвөн бух”
тоглоом нь хангай газар, “Тэмээн
таваг” тоглоом нь говь нутагт үүссэн
тоглоом юм. Эдгээрийг хоёр хүн
тоглодог бөгөөд хөлөг нь 5 Зураг 11.3. Дөрвөн бух болон тэмээн таваг
                                       тоглоомын хөлөг
буудалтай. Хоёр цагаан, хоёр хар Тайлбар: Уламжлалт тоглоомын төрөл
өнгийн юм уу, ялгарахуйц зүйлсийг Эх сурвалж: https://saxius.wordpress.com/

                                      454
                           Монголын түүх, соёл, ёс заншил

ашиглан хос хосоор өрж ээлжлэн нүүнэ. Нүүхдээ шугамын дагуу зэргэлдээ
буудалд бууна. Хоорондоо идэлцэхгүй ба давж нүүхгүй.
     Дөрвөн бухын хувьд хөлөг дээр бухаа өрөхдөө нэг талын бухыг 1 ба 5-р
буудалд, нөгөө талын бухыг 2 ба 4-р буудалд өрнө. Тоглогчдын зорилт нь эсрэг
тоглогчийн 2 бухыг нүүдэлгүй болгон өөрийн 2 бухаар хаана. Ингэж хаахдаа
нэг бол 1 ба 2-р буудалд, эсвэл 4 ба 5-р буудалд хаана. Өөр буудалд хаагдахгүй
бөгөөд 2 ба 5-р буудлын хооронд далай байгаа гэж тооцдог.
     Тэмээн тавгийн хувьд тоглоомын хөлгийг тэмээний тавгийг бэлгэдэж
бүтээсэн байх ба мөн нэг худаг гаргажээ. Нийт 5 буудалтай хоёр хүний тоглоом
бөгөөд тус бүр хоёр хоёр хүүгээр тоглоно. Хүүг шулуун ба муруй зураасын
дагуу нүүлгэх боломжтой. Зураг дээр тоглож эхлэхэд зориулан өрсөн байдлыг
үзүүлжээ.
                                               Эвэр бух: “Эвэр бух” буюу бух туух
                                               тоглоом нь бухын эвэр хэлбэртэй ба
                                               нийт 9 хөлөг бүхий хоёр хүний
                                               тоглоом юм. Уг тоглоом нэн эртний
                                               гаралтай тоглоомд тооцогддог.
                                               Тоглогч хоёр хүний нэг нь 1 бух
                                               авч, нөгөө нь 2 хүү авна. Хүү авсан
Зураг 11.4. Эвэр бух болон гэр тоглоомын хөлөг тал нь эхэлж нүүх бөгөөд зураасны
Тайлбар: Уламжлалт тоглоомын төрөл             дагуу ухрах буюу урагшлах
Эх сурвалж: https://od-mongolkhel.blogmn.net/
                                               байдлаар нүүж, бухыг хөөж явсаар
эвэрний үзүүр хэсэгт хүргэж, хөдөлгөөнгүй хорихыг эрмэлзэнэ. Харин бух нь
туугдахыг аль болох эсэргүүцэж замаас буцахыг эрмэлзэнэ.
     Гэр: “Гэр” тоглоомын хөлөг нь монгол гэрийн хэлбэртэй бөгөөд 12 буудалтай.
Хоёр хүүхэд дөрөв, дөрвөн хүүгээр тоглоно. Нүүхдээ зураасны дагуу хаашаа ч
нүүж болно. Идэхдээ дундах зурааснуудын дагуу эсрэг талын зэргэлдээ хүүг
давж идэх ба боломжтой бол хэд ч идэж болно. Эсрэг талын хүүг идэх боломжтой
байсаар байтал идэхгүй нүүж болохгүй, заавал идэх ёстой. Хүүтэй үлдсэн тал нь
хожно.
     Шатар: Шатар нь хүний оюун санааны гайхамшигт бүтээлүүдийн нэг мөн.
Шатар хаана үүссэн талаар янз бүрийн домог, хэд хэдэн хувилбар байдаг боловч
яг нарийн тогтоогдсон зvйл одоогоор үгүй байна. Түүхийн хувьд хамгийн түлхүү
баримтлаж байгаа хувилбараар эртний Энэтхэгт Чатарунга гэх тоглоомноос
эхтэй хэмээн тэмдэглэсэн байдаг. Чатарунга тоглоом нь байлдааны тэрэг,
байлдааны заан, морин цэрэг, явган цэрэг гэсэн дөрвөн бүрэлдэхүүнтэй бөгөөд
энэхүү дүрснүүдийн байрлал нь тэр үеийн Энэтхэгийн цэргийн жагсаалын
бэлгэдэл болон гарч ирсэн хэмээн тайлбарладаг. Цаг хугацааны хувьд мэдэгдэж
буй баримт, мэдээ нь ойролцоогоор 1500 жилийн тэртээ V зууны шувтарга

                                       455
                           Монголын түүх, соёл, ёс заншил

                                      VI зууны эхэнд хамаарах ба Энэтхэгээс зүүн
                                      болон төв Ази руу тархан Иранд нэвтэрчээ.
                                      VII зуунд Ираны хаант улсыг эзэлсэн Арабууд
                                      дөрвөн хүн тоглодог байсан чатурангийг хоёр
                                      хүн тоглодог (шатрандж) болгон хөгжүүлжээ.
                                      Өөрөөр хэлбэл шатрын хөгжил нь чатурангаас
                                      шатрандж, шатранджаас одоогийн шатар
                                      хүртэл хувьсан өөрчлөгдсөн байна. Эндээс
                                      үзэхэд шатар Энэтхэгээс үүсэлтэй хэмээн
                                      үзэж болохоор байна.
                                           Монголчуудын хувьд шатар шууд
                                      Энэтхэгээс нэвтэрсэн үү, аль эсвэл бусад
                                      орноор дамжиж ирсэн үү гэдэг нь тодорхойгүй
                                      боловч түүх судрын мэдээ баримт, ардын
Зураг 11.5. Шатар тоглож буй нь       аман зохиол, үлгэр туульс зэргээс шүүн
Тайлбар: Эртний Энэтхэгийн дурсгал    үзэхэд IX зууны үеэс Перс болон Арабаар
Эх сурвалж: https://sborkameb23.ru/mn
                                      дамжин Монголд уламжлагдахдаа үндэстний
онцлогтой болон өөриймшиж хувирсан байна. Үүний зэрэгцээгээр шатрыг
Монголд анх үүссэн байх гэсэн таамаглал ч зарим судлаачдын дунд байдаг
бөгөөд өмнө дурьдсан Хүн­нүгийн хөлөгт тоглоомын дурсгалд тулгуурладаг.
Гэвч түүнийг шатрын анхны хувилбар хэмээн бүрэн гэрчлэх боломжгүй боловч
Монголчуудын өвөг дээдэс хөлөгт тоглоомын эртний уламжлалтайг харуулдаг.
XII-XIII зууны үед хамаарах Киев хотын ойролцоох газраас олдсон шатрын
дүрснүүд нь Монгол үндэсний хэлбэртэй байснаас үүдэн Монголчуудын дунд
шатар нь Европ дахинд дэлгэрэхээс өмнө нэгэнт түгсэн байсныг гэрчилнэ.
     Монголчуудын аман зохиолд (үлгэр, домог, магтаал, ерөөл, оньсого) шатрын
тухай өгүүлсэн нь үлэмж их билээ. Монголчууд шатрын нүүдлийг нарийн
тэмдэглээгүй атлаа шатрын уран сайхны олон хожлыг цээжээр нэг үеэс нөгөө
үед дамжуулан наадаж уламжилсаар ирсэн нь шатрын талаарх Монголчуудын
ойлголт гүн гүнзгий байсныг харуулж байна. Нөгөө талаар шатрын дүрснүүд
болон тоглолтын тэмцлийг байлдааны үйл явдалтай жишиж өгүүлсэн нь Энэтхэгт
шатар үүссэн домог яриатай тун төстэй.
     Манай эцэг өвгөдийн тоглож байсан монгол шатар нь одоогийн нийтийн
шатраас ялгагдах зүйл нилээд бий. Yүнд ноёныг хүн, бэрсийг нохой, тэргийг
ханхай гэж нэрлэдэг байв. Юуны өмнө шатарчид ямар бэрстэй тоглохоо ярилцаж
тохирдог. Учир нь монгол шатарт одоогийн шатрын бэрстэй адил нүүдэг урамтай
бэрс, мөн тэрэг шиг нүүх боловч хошуулдаж ганц нүүдэг урамгvй бэрс гэж
бэрсийн явдлыг хоёр янзаар ялган үздэг байжээ. Чухам ямар бэрстэй тоглох нь
хоёр тоглогчийн зөвшөөрөлцсөний үндсэн дээр болдог байна. Аль нэг тоглогч

                                       456
                            Монголын түүх, соёл, ёс заншил

нь нөгөөгөөсөө та урамтай юу, урамгvй юу гэж асуудаг байсан байна. Тэгээд тэр
хүний хэлснээр л тоглодог байв.
    Учир нь ямар нэг гаслан зовлон
буюу сэтгэл санааны хүнд байдалд
учирсан хүн тэр жилдээ уртын аянд
хол явдаггүй гашуудаж байдаг тул мөн
урамгүй бэрстэй тоглодог байжээ.
Монгол шатрын бас нэг онцлог нь
эхлээд бод гаргадаггүй, заавал хүүг
нүүх бөгөөд хэрэв харийн хошууны
хүнтэй     бол    ноёныхоо     урдаас,
өөрийнхөө нутгийн хүнтэй бол
бэрснийхээ урдаас хүүг 2 түлхэж
нүүдэг байв. Харин дараагийн
нүүдлүүдэд хүү зөвхөн нэг нүдээр
                                        Зураг 11.6. Уран бэрийн нээлт хожлын зураглал
явдаг байсан юм. Ийм учраас монгол Тайлбар: а/ эхлэх байрлал, б/ морь с2 (уяатай
шатрын нэг онцлог нь хүүнүүдээ морийг сул тавьж хөөнө), в/ тэрэг а8 (хасаг
зохистой байдалд байрлуулах явдал тэргийг хамхчиж түлнэ), г/ хүү с7 мад (харагч
                                        ингэндээ хоёр хүүгээ тэгнээд явна)
байв. Ноёныг шалах нь нийтийн Эх сурвалж: http://hiimori.mn/
шатрын адил ойлголттой боловч бэрс,
тэрэг, мориор шалахыг “шаг”, тэмээгээр шалахыг “дуг”, хүүгээр шалахыг “цод”
гэдэг ба хожиж байгаа тал нөгөө талыг ганц ноёнтой үлдээх ёсгүй, заавал нэг юм
байлгана. Хэрэв тэгэхгүй бол нүцгэрсэнд тооцдог байжээ. Монгол шатарт
нийтийн шатрын адил ноён ба тэрэгний байрыг зэрэг сольж сэлгээ хийдэггүй
учир тэр нь тэргийг зохистой байрлалд байлгахад нилээд саадтай байв. Монгол
шатарт “тэрэгтэй морин довтолгоо”, “үр гэсэн тэмээний өрсөлт”, “хоёр тэмээний
тэшлэг”, “хоёр морины хатираа” зэрэг гарааны хувилбарууд байсан бөгөөд
“хорин дөрөв буюу хоёр тэмээн тойруулга”, “алаг арав”, “морин дөрөв”, “морин
гурав”, “түмэн түүхий”, “холбоо үгийн чимэгт хорт таван шаг”, “буурал морины
бухалт”, “уран бэрийн нээлт” зэрэг уран сайхан хожлууд байдаг.
    Шатар нь бод, хүү гэсэн ойлголт бүхий хоёр үндсэн бүрэлдэхүүн хэсэгт
хуваагддаг. Монголчууд таван хошуу малынхаа үлэмж биетэй, өгөөж ихтэй,
уналга ачлаганд хэрэглэдэг давуу талыг нь бодолцон адуу, үхэр, тэмээ гурвыг
төлөөлүүлэн бод болгон дүрсэлжээ. Харин шатарт таван хошуу малын ердөө
хоёр нь бод болон харагддаг нь тохиолдлын хэрэг биш юм. Тэмээ ба морь нь өл
даах чадвар, хурдан шаламгай, ахуй амьдралд ихээхэн хэрэглэдэг учир гарцаагүй
чухал гэдэг үүднээс бод болон өөрсдийн сонгодог нэрээр шууд оржээ. Мөн тэмээ
нь Монгол ба Энэтхэгийн шатарт байдгаараа төстэй боловч монгол шатарт 2
бөхтэй, Энэтхэгийн шатарт 1 бөхтэйгээр дүрслэгдсэнээрээ ялгаатай.

                                        457
                          Монголын түүх, соёл, ёс заншил

    Ноёныг Монголчууд хаан суудалд суусан язгууртны дүр төрхөөр
илэрхийлсэн байдаг. Монголын эртний шатар нь өнгөөр ялгаагүй байдаг учраас
хоёр өөр талуудыг ялгахдаа эсрэг тэсрэг шинж чанараар ялгадаг. Тухайлбал нэг
талд нь залуу ноён, нөгөө талд нь хөгшин ноён, өндөр, намхан ноён гэх мэтээр
хоёр тал нь ялгардаг байна. Бэрс нь ирвэс гэсэн утгатай дүйх бөгөөд дүрсний
хувьд ч мөн арслан, бар, нохойтой (асар басар) төстэйгээр дүрслэн иржээ. Тэрэг
нь тэр чигээрээ монгол шатарт оршин тогтнож ирсэн нь их сонирхолтой. Эртний
шатрын төрлийн тоглоомд тэрэг байсан боловч аажимдаа Араб, Персид тархахдаа
тэрэгний дүрс нь алга болсон гэдэг бол Энэтхэг, Хятад, Монголын шатарт энэ
дүрсээ хадгалж байгаа нь их онцлогтой юм. Монгол шатарт тэргэнд хөллөсөн
үхэр буюу “үхэр тэрэг”-ийг төлөөлүүлэн дүрсэлдэг. Монгол шатрын дүрсийг
таван хошуу малаар төлөөлүүлж хүүг богоор (хонь, ямаа) дүрсэлж өрсөлдөөний
явцад эсрэг талынхаа арын байрлалд хүрч чадвал ноёноос бусад ямар ч төрлийн
бод болон дэвшиж болдог. Монголчууд бод, бог малын үнийг тэнцүүлэхийн тулд
жишиг болгон адуу, үхрийг нэг бод гээд хонь, ямааг дунджаар (5-7) нь нэг бодтой
тэнцүүлэн арилжаа хийдэг байсантай төстэйгээр шатрын хүү нь өөрийн үндсэн
байрнаасаа урагшаа таваас зургаан нүүдэл хийж бод болдог.




                                      458
                            Монголын түүх, соёл, ёс заншил

                           11.2. ШАГАЙН ТОГЛООМ

     Монголчууд түүхэн урт удаан хугацааны
туршид өөрсдийн ахуй амьдралд зохицсон
олон төрлийн тоглоом наадгайг бий болгож, үр
хүүхэддээ сурган, хойч үедээ өвлүүлсээр
иржээ. Үүний нэг нь шагайн наадгай юм.
Монголчууд мал аж ахуй эрхлэх болсоор
түүний зарим яс, шагайг хүндэтгэх, оршуулгын
ёслолд оролцуулан хэрэглэх болсныг манай
                                                   Зураг 11.7. Тамга дүрсэлсэн шагай
орны нутаг дэвсгэрээс олдсон эртний Тайлбар: Хүннүгийн үед хамаарна
дөрвөлжин булш, Хүннү болон түүний дараа Эх сурвалж: http://guren.mn/
үеийн Сүмбэ, Нируны үеийн булшнаас олдсон
олдворуудаас мэдэж болно. Тухайлбал Архангай аймгийн Өндөр-Улаан сумын
Хануй багийн нутаг Балгасан тал дахь Хүннүгийн язгууртны нэгдүгээр булшны
гуравдугаар дагуул булшнаас олдсон богийн шагаан дээр төрөл бүрийн тамга,
дүрс зураас гаргажээ. Булган аймгийн Хутаг-Өндөр сумын Хантай багийн нутаг
Баянзүрх уулын энгэр дэх хоёрдох дөрвөлжин булшнаас богийн 22 шагай
олдсоны 12-ыг морь байдлаар босгож өрсөн байсан зэрэг археологийн маш олон
олдворууд олдсон. Энэ нь малын зарим яс, ялангуяа шагайг маш эрт үеэс
хүндэтгэн оршуулгын ёслолд хэрэглэх, мөн тоглоом наадгай болгон ашиглах
болсныг баталж байна.
                                    Монголын нууц товчоонд “...Анх урьд анд
                                    бололцоход Тэмүжэн 11 настай байсан билээ.
                                    Тэр цагт Жамуха нэгэн гурын шагайг Тэмүжинд
                                    өгч, Тэмүжин нэгэн цутгамал шагайг Жамухад
                                    өгч Онон голын мөсөн дээр шагалцан наадаж
                                    анд бололцсон билээ” гэжээ. Энэ нь мөсөн
                                    шагайн үүсэл хөгжилтэй холбоотой төдийгүй
                                    монголчуудын шагай наадгай аль эрт үеэс
                                    уламжлагдан ирсэний баримт XIII зууны
                                    түүхэн сурвалжид тэмдэглэгдэн үлджээ.
                                         Монголчууд шагайгаар 60, 108, 200
                                    хүртэл янзаар тоглодог байсан гэсэн мэдээ
                                    бий. Бидний өвөг дээдэс малын шаант
                                    чөмгийг чанаж идсэний дараа шагайг салган
                                    мөлчийтэл мөлжиж цэвэрлээд заавал хаяж
Зураг 11.8. Шагайн талуудын нэр
Тайлбар: Буриад хувилбар            /орхиж/ үздэг. Ингэхэд аль болох морь түргэн
Эх сурвалж: http://baikal-tales.ru/ буувал ихээхэн бэлгэшээн азтайд тооцож,

                                        459
                          Монголын түүх, соёл, ёс заншил

хөрөнгөө арвижуулж, сүргээ өсгөе гээд шагайндаа нийлүүлдэг. Айл бүр ихээхэн
хэмжээний шагайтай байсан бөгөөд түүнийгээ хөрөнгө, сүрэг, бэл гэх зэргээр
нутаг нутагт арай өөр өөрөөр нэрлэдэг. Хүүхдүүдийнхээ тоогоор арьс, шир, илгэ
болон эсгийгээр гоёмсог уут бэлдэн хувь хэмээн шагайгаа хуваан өгдөг байв.
Ихэнх айлд шүүргийн /шагаа шүүрэх, атгах/ буюу тоглоомын гэж ялган хоёр
уутанд хийж тавдаг ба зарим нь шагайны уутаа гоёмсогоор ширж, улаан цэмбээр
эмжин зээглэж түүнээсээ оосор гарган ханын толгойд өлгөсөн байдаг. Шагай
наадгайн гол хэрэгсэл бол шагай юм. Шагайг мөлжиж цэвэрлээд өнгийн будганд
оруулан нэр өгч зүслэх зэргээр эрхэмлэн наадаж тоглодог байна. “Шагай гэдэг
товгор ясны дөрвөн талын анатомын нэр нь монгол хэлнээ алц, таа, бөг, цэг, гэж
тусгай байх атал зориуд сурган хүмүүжүүлэхийн үүднээс морь, тэмээ, хонь, ямаа
гэж малын нэр өгч, багаас нь түүгээр тоглуулж малд дуртай болгон хүмүүжүүлэх
арга болгодог байна” хэмээн Ж.Лувсандорж тэмдэглэжээ. Шагай наадгай нь
тусгай орон байр, анги танхим, цаг зав болон багш шаарддаггүй зөвхөн гэрийн
нөхцөлд орчноосоо сурч, ихэвчлэн намар тэнгэр дуугарахаа больсон үеэс дараа
жилийн тэнгэр дуугарах хүртэл хугацаанд тоглодог уламжлалт наадгай юм.
Монголын уламжлалт энэ наадгайн бас нэг онцлог нь уг тоглоомыг эхлэх буюу
суух суудал юм. Гэрийн хоймор хэсэгт тоглоомоо тойрон сууж, хойд талд суусан
хүнээс тоглолт эхэлж , заавал нар зөв тойрон, ээлж дарааллаар шагайгаа хаяж
тоглодог. Монголын уламжлалт шагай наадгай нь энгийн тоглоом наадгайн
хэлбэрээр дамжин олон зүйлийн шинжлэх ухааны мэдлэгийг олж авах, юмсыг
танин мэдүүлэх, ардын аман зохиол, зан үйлээ сурч мэдэх, ахас ихсээ хүндлэх
хүмүүжил олгох, хүрээлэн буй орчин ахуй, байгалийн юмс үзэгдлийн тухай
мэдлэг олгох гээд асар их ач холбогдолтой юм. Тоглох явцад хүүхдүүд багаар
ажиллах, манлайлах, тэвчээртэй байх, авхаалжтай байх, зорьсондоо хүрэх,
авьяас чадвараа нээж илрүүлэхэд нь тусалдаг юм.
    Шагайн наадгайн тоглоом бүр өөрийн дүрэм журамтай байдаг. Энэхүү дүрэм
нь биеэ жолоодож удирдах, анхаарлаа төвлөрүүлэх, сэтгэлийн хөдөлгөөнөө
барих, хүчээ зөв хуваарилан, эв дүйтэй болгоход сургадаг зэрэг олон давуу
талуудтай билээ.
    Мөсний шагай наадгай:
Тэмүжин, Жамуха хоёр балчир
бага насандаа Онон мөрний
мөсөн дээр тоглож байсан тухай
мэдээнээс үзвэл 12-р зууны сүүл
үед Монголчуудын дунд мөсний
шагайн наадгай бүрэн тархсан
                                   Зураг 11.9. Мөсний шагай наадаж буй зураглал
байжээ. Өгүүлэн буй мэдээнд Тайлбар: Гол ус бүрэн хөлдөхөд тоглож эхэлнэ
мөсөн дээр тоглож асан шагайн Эх сурвалж: https://mass.mn/

                                      460
                           Монголын түүх, соёл, ёс заншил

тоглоомын үндсэн хэрэглэлийг мал, амьтны шагайгаар хийж байсан нь мэдэгдэнэ.
Монголын засаг захиргааны бүтэц, зохион байгуулалтанд өөрчлөлт орсны дараа
Сайн ноён хан аймгийн Зая гэгээн хутагтын хүрээнд тоглодог уламжлалтай
байжээ. Мөсний шагайг тоглоход бод, богийн 4 ширхэг шагай, атгасан гарын
хэртэй хушга, сум, онооны тооцоог тэмдэглэх үнсэн самбар зэргийг хэрэглэдэг.
Хушгыг үхрийн засааны арьсыг хөндий хатааж хийдэг байсан нь орчин үед
түүнийг хатуу цаас, материалыг бөөрөнхий хэлбэрт оруулан орлуулах болжээ.
Сум буюу “захыг” эрт үедээ аргал угалзны ясан эвэр, эсвэл гуулиар цутгаж
хийдэг байв. Орчин үед сумыг хийхдээ яс хэрэглэхээсээ илүү тугалга юм уу, ган,
гуулиар гадна талыг нь бүрж хийдэг болсон байна. Ингэхдээ хоёр талдаа
ховилтой, дотроо хөндий хийж, жижиг тугалга дотор нь гүйж болохуйцаар
хийдэг болжээ.
    Алаг мэлхий: Алаг мэлхийг өрж тоглох нь
маш эртний уламжлалтай бөгөөд хаад,
ноёдын өргөө ордонд “Алаг мэлхий” наадгайг
тоглож байсан талаар сурвалж бичигт
тэмдэглэгдэн үлдсэн байдаг. Монголчууд
эртнээс урт насалж, удаан жаргах, идээ ундаа
элбэг дэлбэг байхыг бэлгэдэн яст мэлхийг
дээдэлж, шагайгаар яст мэлхийн биеийг
дуурайлган өрж нааддаг байна. Ер нь
монголчуудын ертөнцийг үзэх үзэл хийгээд
сав, шим ертөнцийн үүсэл гарлыг яст
мэлхийтэй холбон тайлбарласан үлгэр, домог
олон бий. Тухайлбал “Урьд цагт тооны
ухаанд дур авьяас ихтэй нэгэн Монгол хүү
нуурын хөвөөн дээр байсан нэгэн амьтныг
нум сумаар харван унагажээ. Тэр нь яст
мэлхий байжээ. Зэвт суманд нэвт харвуулсан Зураг 11.10. Алаг мэлхий тоглоом
                                               Тайлбар: Тоглохоор өрж эхлэх байдал
яст мэлхий дээшээ харан үхэж гэнэ. Тэгэхдээ Эх сурвалж: http//www.naadgai.mn/
4 хөлдөө шороо атгаж, амнаас нь гал гарч,
гэдсэнд нь хий дүүрч, шээс алдан, хоёр суганд нь тус бүр сумны зэв болон сумны
модон иш цухуйж харагдаж байв гэнэ. ...Мэлхийн байдалд ус, мод, гал, шороо,
төмөр гэсэн 5 махбодь үзэгдэж, тэдгээрийн нэгдэл нь хий юм гэнэ” гэсэн домог
бий. Алаг мэлхий наадгайг тоглоходоо нутаг нутагт шагайг ялимгүй өөр
тоотойгоор өрж тоглодог боловч ихэнх тохиолдолд хоёр янзаар тоглож ирсэн нь
энгийн буюу “Бага өрөг наадах”, хүндэтгэлийн буюу “Дунд хангал өрөг наадах”
гэсэн хоёр янз байдаг.
    Энгийн буюу бага өргийг хэдийд ч, хэдэн ч хүн тоглох боломжтой бөгөөд

                                       461
                          Монголын түүх, соёл, ёс заншил

92 шагайгаар мэлхийн биеийг өрж, шоо орхиж нааддаг. Мэлхийний нурууг хааш
хаашаа 6 үе, бүгд 36 шагайгаар бүрдүүлж өрнө. Нурууны дөрвөн үзүүрт тус бүр
4 шагайнаас бүрдэх 4 шилбэ буюу нийт 16 шагайг өрнө. Шилбэний доод талд
дөрвөн тавхай тус бүрт 5 буюу нийт 20 шагай өрнө. Нурууны дээд талд нь хүзүү
болгож 6 шагайг хоёр эгнээгээр өрнө. Хүзүүний дээд талд нь толгой болгож 3
шагайг өрөөд хоёр талд нь нүд 2, чих 2 болгож өрнө. Нурууны доод талд нь
сүүл болгож 3 шагай өрнө. Нурууны 36 шагайн дээр давхардуулж бөөрний хоёр,
зүрх ба давсагны нэг шагайг зохих журмын дагуу байрлуулан өрнө. Бөөр, зүрх,
давсагийг тод өнгийн шагайгаар төлөөлүүлнэ. Тоглогчид тохиролцсоны дагуу
нэг нь эхэлж шоог орхиход дээш харж буусан шооны нүхний тоотой тэнцүү
шагайг мэлхийн эрхтнүүдээс нэрлэн авна. Шоо хаяхад 1 нүд буувал толгой,
зүрх, давсагны аль нэгийг, 6 нүд буувал хүзүү, нуруунаас авах зэргээр тоглоно.
Шоогоо эхэлж хаясан хүнээс нар зөв тойруулан хаяж тоглох бөгөөд тоглолтын
явцад шооны буусан нүдэнд тохирох тоотой эрхтэн дууссан байвал өөрөөсөө тэр
тооны шагайг буцааж тавина. Ингэж тоглосоор өрсөн мэлхийг авч дуусахад хэн
олон шагай авсан нь хожно.
    Хүндэтгэлийн буюу дунд өрөг нь зөвхөн өвлийн адаг сарын сүүлчийн өдрийн
буюу битүүний үдэш хүүхэд багачууд томчуулын хамтаар хоймортоо бурхан
тахилынхаа өмнө алаг мэлхийг тусгай олбог буюу ширээн дээр өрж хонуулаад
шинийн нэгний өглөө золгосныхоо дараа тоглодог билээ. Өрөх, тоглох журам нь
энгийн өрөг тоглохтой адилхан боловч нийт 108 шагайгаар тоглодог. Мэлхийн
толгой талд нь улаан будагтай дөрвөн шагайг дугуйлан өрж “гал”, зүүн бөөрөн
талд 5 хөх будагтай шагайг нум сумны хэлбэртэй өрөөд “мод”, баруун хажуугаас
нь тухайн сумны үзүүр цухуйсан шинжтэй 3 цагаан будагтай шагай өрөөд
“төмөр” гэж нэрлэнэ. Мөн дөрвөн сарвуун дээр нь шороо, огторгуй, уул, салхи
гэж тус, тус нэг шагай тавьдаг. Шинийн нэгэнд арван хоёр жилийн тоолол ёсоор
учран золгож буй жилтэй ижил жилтэй хүн, эсвэл түүнтэй ивээл жилтэй хүнээс
эхлэн нар зөв тойрон суусан дарааллаар шоо хаяж тоглодог. Энэ тоглоомд хожсон
хүнийг тэр жилдээ аз хийморьтой байна гэж үздэг. Шагайн наадгай нь амьтны
бие эрхтнийг хүүхэд зураглан дүрсэлж сурах, нэмэх хасах энгийн үйлдлээр тоо
бодож сурах, дэг журамтай болгохын сацуу нүдний харааг сайжруулж, ажигч
гярхай болгодог байна.
    Бөгцөг няслах: Бөгцөг няслах тоглоомоор гэр бүлээрээ эсвэл нэг хүүхэд ч
гэсэн тоглож болдог. Бөгцөг нясалж тоглох нь хүүхэд орон зайн мэдрэмжтэй
болох, сууж сурах, тэвчээртэй болох, зарчимч болох, логик сэтгэхүй хөгжих
зэрэг олон талын ач холбогдолтой. Тоглогчид адил тооны шагайг атган газар
орхиж ижил ижлийг нь няслан харваж, оносныг авч нааддаг бөгөөд бөг цөг
няслах ч гэнэ. Шагай орхиж эхлэхээс өмнө тоглогчид тоглоомын дүрмийг
тохиролцох ба тухайлбал дэлхий тойрохгүй (няслаж эхэлсэн бол суудал

                                      462
                           Монголын түүх, соёл, ёс заншил

                                   өөрчлөхийг хориглоно), нясалсан гараараа
                                   авахгүй, шагайтай гараараа авахгүй, хөндөхгүй,
                                   зангахгүй, хаахгүй, дугарахгүй гэх зэргээр
                                   тоглож наадна. Тоглох явцад дүрмээ зөрчвөл
                                   шагайг няслах ээлж дараагийн тоглогчид
                                   шилжинэ. Тоглогч бүр тэнцүү тоогоор хувааж
                                   авсан шагайнаасаа тэнцүү тоогоор нийлүүлж
                                   дундын “Бэл шагай”-г үүсгэн нясалдаг. Дүрэм
                                   зөрчсөн буюу нясалсан шагайгаа оноогүй бол
                                   дараагийн хүний няслах ээлж ирнэ. Ингэхдээ
                                   нар зөв эргэх дарааллаар тоглоно. Бөгцөг
Зураг 11.11. Бөгцөг няслах тоглоом
Тайлбар: Нясалж буй байдал         няслахыг нясамдах, нясанцах, харвах гэж өөр
Эх сурвалж: http://tsl.ttcy.com/   өөрөөр нэрлэх явдал ч бий. Хувааж авсан
шагайгаа нясалж дуусаад дахин “Бэл шагай”-г нийлүүлэн тоглосоор шагайгүй
болсон тоглогч нь хожигдох ба шагайг цуглуулсан нь ялагч болно. Бөгцөг нясалж
буй хүний анхаарлыг сарниулахыг хичээж бусад тоглогч нар түргэн хэллэг, хэлц
үгээр дайрах тохиолдол ч бий. Тухайлбал:
          Танай мухар улаан бөгцөгийн эвэр
          Мушгилдуур уу, тушгилдуур уу?
          Манай мухар улаан бөгцөгийн эвэр
          Мушгилдуур уу, тушгилдуур уу?
     		            Ийм сайхан мухар мунаг тэнэг хув хар бөгцөгийг
     		            Мухар мунаг тэнэг хув хар бөгцөг биш гээд
     		            Ямар янзын мухар мунаг тэнэг хув хар бөгцөгийг
     		            Мухар мунаг тэнэг хув хар бөгцөг гэх вэ? гэх зэргээр бөгцөг
няслахын зэрэгцээ хэл зүгшрүүлэх аман наадгайгаар нааддаг байна.
     Морь уралдуулах: Олон тооны шагайг морь болгон цувуулан өрнө. Дараа
нь ээлжлэн дөрвөн шагайгаа орхиж буусан морины тоогоор өөрийнхөө морийг
гараанаас гарган урагшлуулна. Морь буулгаж чадахгүй бол дараагийн хүн шагайг
орхино. Ингэж ээлжлэн орхиж уралдсаар морь нь түрүүлж барианы газар хүрсэн
нь хожиж, хоцорсон нь баян ходоод болж шийтгэл хүлээнэ.
     Дөрвөн бэрх орхих: Зөв эрчтэй (морь тал нь) дөрвөн шагай сонгож аваад
шагайг орхиход хонь, ямаа, морь, тэмээ гэсэн дөрвөн өөр дүрс нэгэн зэрэг буухыг
дөрвөн бэрх гэнэ. Дөрвөн бэрхийг шагайн буултаар нь оноожуулж (4 морь 100
оноо, 4 тэмээ 95 оноо гэх зэргээр) тоглож болох бөгөөд Монголчуудын уламжлалд
өргөн дэлгэрсэнээр тоглоом гэхээсээ илүү зөн бэлгэдлийн шинжтэйгээр төлгө
тавих нь илүүтэй байдаг. Энэ нь ямар нэгэн зүйлээр мэргэлэх шашны зан үйлээс
үндсээрээ ялгаатай бөгөөд өдөр тутам хүн бүр хийж өдрийн болон тухайн
зорьсон үйл ажлаа урьдчилан зөгнөх зорилготой билээ.

                                       463
                         Монголын түүх, соёл, ёс заншил

Морь Тэмээ Хонь Ямаа                             Тайлбар
 1     1    1    1             Санасан бүхэн бүтэх маш сайн тэргүүн төлгө
 4                                Санасан бүхэн бүтэх тэргүүн дээд төлгө
       4                                 Урт удаан өлзийтэй сайн
            4                              Хүссэн бүхэн бүтнэ
                              Хэрэг явдал ужиг, бусдын гарт, яриа хэлэлцээр
                     4
                                               тохиролцох
  3      1                       Хүссэн бүхэн бүтнэ, ирж очих нь түргэн
  3            1            Тэгш сайн, ажил хэрэг өөрийн талд саадгүй бүтнэ
  3                  1     Санасан бодсон, хэрэг зориг хоёр талдаа баяртай сайн
  1      3                       Хэрэг үйл бүхэн бүтнэ, урт удаан баяртай
         3     1               Хүч төгөлдөр боловч бүтэмж муу, саад учрах
         3           1     Үйл хэрэг гаднын хүний талд ч хэтийн төлөв баяртай
  1            3             Өөрийн талд бат, сонин тавилантай учирч магад
         1     3                   Гадны нөлөөгүй идээ будаатай учирна
                           Ирж очих нь түргэн, зорьсон хүнтэйгээ уулзалдахгүй
               3     1
                                                   байх
  1                  3           Зорьсон хэрэг бүтэхгүй, цагаан хэл амтай
         1           3      Үйл бүтэхгүй, гадны нөлөөтэй, яваад ирээгүй байх
               1     3        Үйлс бүтэмж муу, хар буруу санаатантай учрах
  2      2                           Үйл бүтэмжтэй, зам мөр өлзийтэй
  2            2            Алсын үйлс түргэн бүтнэ, түшмэл дээдэстэй учрах
  2                  2      Хэрэг зориг амар бүтэхгүй, шамдваас дийлж магад
  2      1     1                     Баяртай сайн, бодсон бүхэн бүтнэ
  2            1     1           Өлзийтэй сайн, тус хүргэх хүнтэй учирна
  2      1           1       Алсын үйл хэрэг саадгүй, хүсэл мөрөөдөл биелнэ
         2     2               Өөрийн талд саадтай ч сайн нөхөртэй учирна
         2           2        Алсуураа саадтай, явдал мөр удаан, маргаантай
         2     1     1             Аливаа үйл бүтэх эсэх нь эргэлзээтэй
  1      2     1             Өөрийн талд сэтгэл ханамжтай, хэл хүргэж ирэх
                             Анхны явдал баяртай, хожимдсон ч хэтийн төлөв
  1      2           1
                                               найдлагатай
  1      1     2               Алсын хэл сайн, асуудал таны тааллаар бүтнэ
  1            2     1        Баяртай сайн хувь заяаны тэнгэр таныг ивээнэ
  1      1           2     Эсэн мэнд боловч уулзахад бэрх, яриа хэлцэл саадтай
  1            1     2     Үйлс удаж биелнэ, тэмцэлд дийлэх, дийлэгдэх талтай
         1     1     2        Хэрэг явдал бусдын талд, сөргөлдөөнтэй байх
               2     2          Хэрэг бүтэх эсэх нь үл мэдэгдэх дунд төлгө
         1     2     1       Хэрэг явдал бүтэх эсэх нь эргэлзээтэй дунд төлгө

    Шагайн харваа: XIII зууны үед үүссэн бөгөөд эхэн үедээ хаад ноёд
өргөөндөө зугаацдаг наадгай байжээ. Шагай няслах зэрэг тоглоомоос салбарлаж
гарсан “шагайн харваа” наадам нь Гурван голын эхээр нутаглаж байсан Хамаг
Монголын олон овог аймгуудын дунд хүчтэй түгэн дэлгэрч байсан гэж үздэг
бөгөөд хожим нийт ард түмний наадах дуртай нэг төрлийн цэнгээн, эрчүүдийн

                                     464
                          Монголын түүх, соёл, ёс заншил

цэц мэргэнээ сорьдог наадам болж өргөжсөн байна. Монгол үндэсний шагайн
харваа нь зуун дамжин монголчууд наадаж ирсэн нүүдлийн соёлын уламжлал
бөгөөд байгаль орчинтойгоо уялдаа холбоо бүхий мөн баг хамт олныг дэмжиж
хүний тэсвэр тэвчээрийг шалгасан эрүүл мэндэд тустай наадгай юм. Тийм
учраас 2015 онд ЮНЕСКО-гийн биет бус соёлын хүн төрөлхтөний төлөөллийн
өвийн жаглсаатанд шагайн харвааг бүртгэж авсан бөгөөд ийнхүү бүртгэгдсэн нь
Монгол улсаас хүн төрөлхтөний соёлын өвд оруулж байгаа үнэт хувь нэмэр юм.
                                          Шагайчид уламжлал ёсоор жилд нэг
                                          удаа монос цэцэглэх цагаар эргэн
                                          уулзаж нааддаг байжээ. Түшээт хан
                                          аймгийн Дайчин вангийн хошуу буюу
                                          одоогийн Булган аймаг бол шагайн
                                          харвааны өлгий нутгийн нэг болсон
                                          байдаг. Шагайчид тойргоор тоглодог
                                          болохоор шагайн наадмыг “тойром”
Зураг 11.12. Шагай харваа
                                          гэж нэрийдээд хожим шагайчид
Тайлбар: Харвах байдал                    цугладаг газрыг тийн нэрлэх болжээ.
Эх сурвалж: http://www.unesco.mn/         Дорноговийн Луугар, Төв аймгийн
Бадын бөөр, Сэрвэн сухай, Хонхор зэрэг алдартай тойрмууд бий. Их хатан
Дондогдулам ордны урчууд, үйлчин хүүхнүүдийг шагай харвуулж сургаад тусгай
баг бэлтгэж олон удаагийн харваа наадамд оролцуулсан нь сүүлдээ “Зуутын
алтан Янжингийн баг” гэдэг алдар цуутай болжээ. XX зууны дунд үед улсын
ажлыг цалгардуулахгүйн тулд шагай харвахыг хориглосон учир эрчүүд нууцаар
цуглан тоглодог байв.
     Хашлага гэдэг нь няслах сумаа
дээр нь байршуулж, хасаа /шагай/-г
онохоор чиглүүлэхэд зориулсан
модон (суман, ум хар, зандан, агар,
яшил, сэндэн) зэмсэг юм. Сумыг
байгалийн жамаар унасан бугын
эврийн доод хэсэг (тав)-ээр
дөрвөлжин, дугуй хэлбэртэй хийдэг.
Харваач сум тавихын өмнө харвах
                                       Зураг 11.13. Шагайн харвааны хэрэгслээс
хуруугаа нарийвтар арзгар даавууг Тайлбар: Харваж дууссаны дараа
цавуудаж бооно. Энэ нь сумаа нэг Эх сурвалж: https://sagajklub.blog.hu/
хэвийн мэдрэмжээр явуулахаас гадна халуун, хүйтэнд хуруу гөлчихгүй нэгэн
жигд няслаж болох сайн талтай байдаг. Хасаа гэдэг нь хув, зааны соёо, бугын
эврийн үзүүр зэрэг ховор зүйлээр урласан зүйл юм. Хасаа (шагай)-ны өндөр 1,3
см, урт 2,3 см, өргөн 1,6 см байх бөгөөд газраас 29 см өндөртэй зурхай дээр өрөх

                                      465
                            Монголын түүх, соёл, ёс заншил

буюу 2 хасаа тулгаж 9 тохой буюу 4 м 72 см газраас харваач онох зорилготой юм.
Ханыг бугын эврийн үзүүрээр хийж ханатай харвадаг байсан бол зурхай нь
хасаагаа өрөх зориулалттай дөрвөлжин мод юм. Аравч нь зурхайнаас ойсон сум
ар талд буй халхавч модонд хүрэхэд сайхан хүнгэнэсэн дуу гардаг хайрцаг юм.
Энэ дотор зурхай, хасаа, тохой зэргээ хийж хадгалдаг. Зурхайг тавихад зориулсан
дөрвөлжин суурь өрцийг хүрэн улаан өнгийн хамба хилэн мэтийн зузаан
даавуугаар бүрж, урд талд нь үндэсний хээг урлаж наадаг. Хатуу модоор урласан
4 талтай урт нарийвтар тохой нь өрсөн хасаанаас харваачийн гутлын өлмий
хүртэлх зайг хэмждэг нэг ёсны уртын хэмжүүр юм. Мөн оносон хасаагаа тохой
дээрээ өрдөг учир хоёр талын ач холбогдолттой зүйл юм. Харваач бүр өөртөө
тохирсон өндөр, нам хэмжээтэй хагас суухад тулгуур болохуйц, салгаж угсардаг
сандал /тулгуур/ хэрэглэдэг. Хасаа өрж буй харваач, мөн сум тавиагүй харваач
нар суухад зориулагдсан жижиг урт нарийхан хивс, ширдгийг байц гэнэ. Багийн
хамт олон нөгөө багийн майхан, асарт очихдоо өөрийн байцыг авч очиж
сууцгаадаг.
                                       Шагайн харваа 2001 оноос эхлэн үндэсний их
                                       баяр наадмын нэгэн төрөл болж албан ёсны
                                       дүрэмтэй болжээ. Харваачдын баг 7 гишүүнтэй
                                       бөгөөд зургаа нь харвана. Эсрэг багтай 80 минут
                                       орчим тоглодог бөгөөд багууд тойргоор
                                       өрсөлдөхөд өдөрт 10 цагийн турш сууж тоглох
                                       шаардлагатай болдог. Харваачид харваж дуусаад
                                       нутаг буцахдаа дэвжээгээ нар зөв тойрон
                                       уухайлж буцдаг. Шагайн харвааны үеэр
                                       уухайлахдаа өөрийн талын аялгуулах уухайнд
                                       харваачдын цэц нэмэгддэг бол эсрэг багийн
                                       огцом, хүчтэй уухайнд барьц алддаг. Уухай нь
                                       төв халхын уухай, дөрвөд далай ханы, баяд
Зураг 11.14. Шагай харвааны байдал урианхайн боржигон уухай гэж нутаг оронд өөр
Тайлбар: Тойм зураглал                 өөр байдаг бөгөөд наадмын үеэр голдуу Төв
Эх сурвалж: https://sagajklub.blog.hu/
                                       Халхын боржигон уухайгаар наадах болжээ.
Уухай нь морины цол, гийнгоо, сурын уухайтай тун төстэй бөгөөд өөрийн талын
харваачаа дэмжин цоллож урам өгч байгаа юм.




                                         466
                          Монголын түүх, соёл, ёс заншил

                        11.3. СЭТГЭХҮЙН ТОГЛООМ

     Оюун задлах оньсон тоглоомоор Монгол улс дэлхийд тэргүүлдэг. Үүнээс
“Модон зангилаа” хэмээх цуврал оньсон тоглоомыг 24, 48, 120 мод эвлүүлэн
зангиддаг нь Рубикийн шооноос илүү оюун ухаан шаарддаг ажээ. Түүнчлэн
Шамбалын түлхүүр гэж нэрлэдэг 7-9 төмөр цагирагаар хийсэн 681 үйлдлээр орж
гардаг тоглоомыг онцлон нэрлэж болно. Мөн түүнээс гадна цахилдаг зангидах,
сампин зангидах, мод, төмрөөр үйлдэн угсардаг, эвлүүлдэг, зангиддаг, задруулдаг,
гаргадаг гэх мэт олон төрлийн оньсон наадгай байна. Оньслох тоглоомд даруулах,
шургуулах, давуулах, дагуулах, ороох, углах, өшиглүүлэх, тээглүүлэх, нэхээс,
сүлжээс зэрэг гол үйлдлүүд байна.
                                        Хүннү гүрний үед оньсон тоглоомоор
                                        тоглож байсан баримт байдаг. Оньс бол
                                        өөрөө нүүдлийн соёл иргэншлээс
                                        гаралтай. Манай өвөг дээдэс жилийн
                                        дөрвөн улиралдаа тохируулж, нүүж
                                        суухын тулд гэр орон, эд хогшил, хашаа
                                        саравчаа бүгдийг нь хялбархан задалж,
                                        угсрахаар бодон хийдэг байсан. Энэ нь
                                        явсаар оньсон тоглоомын үндэс болж
                                        хөгжсөн. Монгол гэр, ор, ширээ, тавиур,
                                        айрагны бүлүүр хүртэл оньс байдаг.
                                        Манай ард түмэн үр хүүхдийнхээ оюун
Зураг 11.15. Оньсон тоглоом             ухаан, сэтгэн бодох чадвар, эвлүүлэх
Тайлбар: Зарим хялбар дүрсүүд
Эх сурвалж: http//www.naadgai.mn/
                                        ухааны арга барил, зохион бүтээх бүтээлч
                                        сэтгэлгээг      хөгжүүлэх,       сургалт
хүмүүжлийн ажилд тоглоом наадмыг ашиглан хүмүүжүүлэх бүхэл бүтэн соёлыг
бий болгожээ. Түүний нэг нь монголчуудын хэдэн зууны турш үе дамжуулан
өвлүүлж, улам боловсронгуй болгож ирсэн оюуны үнэт бүтээл болох оньсон
тоглоом юм. Монголчууд шатаах дэлбэрэх бодис бүхий бортогуудыг чөдөр оньс
нэртэй оньсон зэвсгээр харваж байсан түүхэн баримт байдаг. /Тулуй 1221 онд
Хорезмын довтолгоонд 300 чөдөр оньс хэрэглэсэн/ Мал аж ахуйн тоног хэрэглэл
ногт, чөдөр, эмээл, хазаар, тэрэг, чарга энэ бүхэн оньслох урлаг ухаан, тоглоом
болтлоо хөгжиж, хүмүүсийн бүтээлч сэтгэлгээг хөгжүүлсээр байна.
     Монгол улсад оньсон тоглоомын хамгийн баялаг өв сантай хүн бол Монгол
улсын соёлын гавьяат зүтгэлтэн, шилдэг зохион бүтээгч З.Түмэн- Өлзий юм.
З.Түмэн- Өлзий нь 1955 оноос эхлэн нийт 5000 орчим оньс зохион бүтээсэн
ба Оюун Ухааны Олон улсын Музейг Улаанбаатар хотноо 1990 онд үүсгэн
байгуулсан. Музейд Монголын болон олон улсын оньсон ба сэтгэхүй хөгжүүлэх

                                      467
                               Монголын түүх, соёл, ёс заншил

9000 орчим тоглоом наадгайнууд, 500 шахам шатар, хөлөгт тоглоом, 350
орчим уран зураг нийт 11000 үзмэр байдаг бөгөөд дэлхийд ховор музейн тоонд
тооцогддог. Оюун Ухааны Олон Улсын Музей нь тоглоом наадгайг ашиглан
монгол үндэстний болон дэлхийн хүн төрөлхтний соёл иргэншил, шинжлэх
ухааны зарчмыг хялбаршуулан ойлгуулах зорилготой шинжлэх ухаан, танин
мэдэхүйн музей юм. Монголын ард түмэн өвөг дээдсээсээ уламжлагдан ирсэн
“Энх мэндийн эв долоо”, “Бага эв долоо”, “Жигтэйхэн долоон хавтгай” зэрэг
өрж эвлүүлдэг тоглоомоо баяжуулан улам боловсронгуй болгожээ. Тухайлбал
“Долоодой”, “Арга билгийн алтан түлхүүр”, “Монгольская игра буюу Намсрай”,
“Тэмүүлэн” зэрэг эртний болон эдүгээ зохиогдсон өрж эвлүүлдэг тоглоомуудыг
хүүхдийн сэтгэн бодох чадвар, зохион бүтээх, өрж эвлүүлэх ухаанд сургах,
дүрслэн урлах бүтээлч сэтгэлгээг хөгжүүлэхэд ашигласаар ирсэн билээ.




Зураг 11.16. Оньсон тоглоомын нэгэн төрөл
Тайлбар: Оньслох дараалал
Эх сурвалж: http://tsahim.reader.mn/
    Орчин үед өрж эвлүүлдэг тоглоомыг уламжлуулан хөгжүүлэхэд
Н.Намжилдорж, Х.Дарамбазар, Ж.Дэмбэрэл, П.Баяраа нарын хүмүүс ихээхэн
хувь нэмэр оруулсан юм. Тэдгээрээс Н.Намжилдорж өрж эвлүүлдэг тоглоомыг
хүүхэд залуучуудад зааж сургаж өвлүүлэхээс гадна ардын уламжлалт тоглоом
наадгайг судалж цуглуулан, ном бүтээл болгож эмхэтгэн хэвлүүлсэн ба өөрөө
шинээр “Долоодой” хэмээх тоглоом зохион бүтээжээ. П.Баяраа 1991 онд отгон
хүү Намсрайн нэрээр нэрлэсэн “Намсрай” тоглоомоо зохион бүтээж, цэцэрлэгийн
багшийн сургуулийн оюутнуудад зааж сурган нийтийн хүртээл болгожээ. 1994
онд уг тоглоом “Монгольская игра” нэртэйгээр Орос улсад үйлдвэрлэгдэн олон
улсад цахимаар зарагдан дэлхий нийтийн хүртээл болсон байна.

                                            468
                          Монголын түүх, соёл, ёс заншил

     Өрж эвлүүлэх тоглоом нь хүүхдийн оюун ухааныг хөгжүүлж, анхаарлыг
төвлөрүүлэх, сэтгэн бодох үйл ажиллагааг нэмэгдүүлэхээс гадна харааны ур, гарын
ур, ухааны урыг хөгжүүлж, хамтын хүмүүжлийг олгодог давуу талуудтай юм.
     “Очир сахиус” оньсон тоглоом: Ахмад сурган хүмүүжүүлэгч Л.Бавуу
“жаахандай” хэмээх зургаан модны оньсон тоглоомыг баяжуулж, дөрвөн модоор
эхлээд 28 мод болгосны дараа нэг түгжээд дараа нь 52 мод болгож дахин түгжих
гэх мэт дарааллаар явсаар 144 модоор задарч угсардаг буюу хамгийн олон модны
задаргаатай “Очир сахиус” нэртэй оньсон тоглоомоо бүтээжээ.
     Монгол түлхүүр тоглоом:
Манай ард түмний дунд үе дамжиж
түгэн дэлгэрсэн олон гайхамшигт
тоглоом, наадгай байдгийн нэг нь
“Монгол түлхүүр” хэмээх төмөр
утсан тоглоом юм. Монгол түлхүүр
тоглоом нь олон хэлхээ, хэлбэр Зураг 11.17. Монгол түлхүүр тоглоом
бүхий цагаригны цоожыг ямар ч Тайлбар: Бүрэн цоожлогдсон байдал
                                     Эх сурвалж: http://www.iqmuseum.mn/
багаж хэрэгсэлгүйгээр нарийн
ухаан гаргаж, түргэн сэтгэж онгойлгосон нь амь биеэ аварч чадах сэтгэмжээр
зохиогджээ. Нэгэн домогт өгүүлснээр энэ дэлхийд амьдарч байгаа хэн боловч
хорвоогоос халихдаа тамын оронд заавал хүргэгддэг гэнэ. Тамын орон нь газрын
гүнд орших бөгөөд 9 үетэй, үе болгонд нь өөр өөр гай зовлон тохиолдоно.
Тухайлбал тамын ес дэх үе нь халуун там, түүний дараа хүйтэн там, тэгээд
цангах, өлсөх гэх мэтчилэн янз бүрийн гай зовлонг туулсаар нэг дэх үед ирэхэд
хаалгыг нь энэ тоглоомтой яг адил хэлбэр, хийцтэй цоожоор цоожилсон байдаг.
Энэ цоожийг төмрөөр маш бат бөх хийсэн тул ямар ч багаж хэрэглээд нэмэргүй,
харин цэцэн цэлмэг оюун ухаантай, ажигч гярхай, уйгагүй хөдөлмөрч хүн
цоожийг онгойлгож чадах учиртай. Цоожийг гаргаж чадсан нь тамаас бүрэн
суллагдаж диваажингийн оронд очиж жаргалтай сайхан амьдарч байхад, гаргаж
чадаагүй нь тэндээ хоцорч тэр олон гай зовлонг дамжин эргэлдсээр байдаг ажээ.
     Энэ тоглоомын цагариг бүр нь арын цагаригаа сүвлэн гарч загасны хайрс
мэт хоорондоо холбогдсон байдаг бөгөөд цоож, түлхүүр гэсэн 2 хэсэгтэй юм.
Цоож нь цагариг, хөндлөвч, ялтас төмрөөс бүрддэг байхад түлхүүр нь ганц битүү
зууван гархи байна. Түлхүүр, цоож хоёр хоорондоо хэлхэгдэж байж цоож нь
түгжигдэж, саланги болмогц цоож гардаг байхаар зохиомжлогджээ. Цоожноос
түлхүүрийг суллан аваад, анхны байрлалд нь оруулж дахин угсрахад тоглоомын
зорилго оршино. Түлхүүрийг суллаж гаргах, дахин угсрахдаа үйлдлийг заавал
нэгдүгээр цагиргаас эхлэнэ. Есөн цагаригтай тоглоомноос түлхүүрийг гаргахдаа
341 үйлдэл хийнэ. Мөн тийм тоотой үйлдэл хийж анхны байрлалд нь буцааж
угсарна.

                                      469
                             Монголын түүх, соёл, ёс заншил

                                            Уран ээдрээт тоглоом: Монгол
                                            наадгайн нэг нь ээдрээ тайлах наадгай
                                            юм. Энэ наадгай нь арга ухаанаа
                                            дайчилж битүү гогцоо зангилаатай сур,
                                            дээс, шидэмс, бүч, утас ззргээс чагт,
                                            товч, зуузай, бөгж, шагай, дөрөө зэргийг
                                            салгаж авах журамтай. Одоогоор манай
                                            ард түмний дотор хадгалагдаж үлдсэн
                                            40 шахам ийм наадгай олдоод байна.
Зураг 11.18. Бөгж нийлүүлэх                 Малын уяа холбоо, чагтлах, ногт
Тайлбар: Уран ээдрээт тоглоомын нэгэн төрөл зангидах, хүзүүвч, тушаа, чөдрийн уяа
Эх сурвалж: http://www.iqmuseum.mn/         зангилаанаас уламжлан үүсч хонин
холбоо, богцны уяа, дөрөө холбох, аргамжаа тайлах, тэмээн тушаа, есөн нүх,
бөгж нийлүүлэх, чөдөр зангидах, уур нүдүүр холбох, салгах зэрэг үйлдэл нь
монгол ахуй амьдралд үргэлж хэрэглэгдсээр ирсэн бөгөөд түүнийг үр хүүхэддээ
тоглоомын аргаар өвлүүлдгээрээ онцлогтой наадгай юм. Эхний ээдрээ тайлах
наадам тугалын чагтыг гогцоонд хийх, гаргах үйлдэлтэй байсан бол түүний
битүү гогцоог өөр нэгэн битүү гогцоонд хийх арга замаар хонин холбоо, богцны
уяа, богцны цагирагтай түгжээ зэрэг хэрэглээний гогцоот уяанууд гарч, улмаар
тийм уяа түгжээг хийж сургахад туслах наадгай дэлгэрч, тэдгээрээс Чамабалын
хүрд гэдэг оюун түлхүүрийн салбар наадмууд гарчээ. Богцны уяа, хонин холбоо
маягийн түгжээнээс үндэслэн битүү гогцооноос “Зуузай авах”, “Модон чагт
гогцоонд оруулах гаргах”, “Хайчны нэг бариулын цагариган гогцоог битуү
гогцооноос гаргах”, “Хайчны хос бариулаас гогцоо гаргах”, “Хос хайч холбох,
салгах”, “Хос дөрөө холбох, салгах”, “Айрагны бүлүүрийн таваг цэвэрлэх”, “Уур,
нүдүүр холбох, салгах” гэх мэт ахуй амьдралын хэрэглээ, шаардлагатай шууд
холбоотойгоор ухаан тэлэх олон наадгай үүсч
бий болжээ. Улмаар хийсвэрлэх сэтгэлгээнд
тулгуурласан уран ээдрээт тоглоомууд бий
болсон байна.
     Чамабалын хүрд: “Чама” гэдэг нь шидэт
буюу гайхамшигт гэсэн утгатай, “бал” гэдэг
нь далан гэсэн утгатай хоёр үгээс бүтсэн
Чамабалын хүрд буюу “шидэт далангийн
хүрд” гэж нэрлэгдсэн олон зуун наадам байдаг
нь монгол ардын наадгайн нэгэн төрөл юм.
Чамабалын хүрд тоглоомын гарал үүсэл нь Зураг 11.19. Чамабалын хүрд тоглоом
                                                     Тайлбар: Сэтгэхүйн тоглоомын нэгэн
нэн эртнийх бөгөөд Уткү, Хүннү гэх эртний төрөл
тоглоомын улирал хувьсал юм. Хүннү улсын Эх сурвалж: www.ru.wikipedia.org

                                         470
                           Монголын түүх, соёл, ёс заншил

үед “Уткү”, “Хүннү” гэсэн 2 хэлбэр, нэршилтэй байсан бөгөөд тэд ихэд бэлгэшээн
тоглодог байжээ. Булган аймгийн Бүрэгхангай сумын нутгаас НТӨ 200-аад оны
үед хамаарах “Чамабалын хүрд” тоглоомыг илрүүлсэн нь үүний нотолгоо юм.
“Уткү” нь хилийн дээс, шугамыг илэрхийлсэн ойлголт бөгөөд утсу буюу утас
гэсэн утгатай үг ажээ. Энэ нь дөрвөлжин хэлбэртэй, харин “Хүннү” нь дугуй
хэлбэртэй тоглоом юм. Энэ наадгай нь ам дөрвөлжин хашаа бөгөөд хашаа нь
олон хаалгатай, хаалгаар гараад хэсэг яваад л битүүрчихнэ. Хамгийн гадна хашаа
нь буландаа нэг хаалгатай. Тэдгээрийн аль хаалгаар орж, хаагуур явж болохыг
бодож, хашаанаас төөрөлгүй гарах замыг эрж олох зорилготой бөгөөд тэр замаар
төмөр бөмбөлөг эсвэл хоргол гүйлгэн нааддаг байна.
                                     Хорол: “Хорол” тоглоом нь түүхэн цаг
                                     хугацааны хувьд XVIII зуунаас эхлэлтэй
                                     гэдэг бөгөөд Монголд “Даалуу” өргөн
                                     нэвтэрч, мөрийтэй тоглох нь ихэссэн тул
                                     түүнийг сөргүүлж, тухайн үед мартагдахад
                                     хүрээд байсан “Жил” хэмээх эртний
                                     уламжлалт тоглоомын 12 жил дээр хорол,
                                     чандмань, норов, өлзий зэрэг бэлгэдэлт
                                     дээд мод буюу гарын мод оруулан, шинэчлэн
Зураг 11.20. Хорол тоглоом           зохиож дэлгэрүүлсэн гэдэг. Жаран ширхэг
Тайлбар: Дүрсийн дэлгэмэл байдал     модоор тоглодог энэхүү тоглоом нь хулгана,
Эх сурвалж: https://mongoltoli.mn/
                                     үхэр, бар, туулай гэхчлэн арван хоёр жилийн
амьтдаар дамжуулан “жаргалтай жаран”-ы бэлгэдэл болгосон байдаг. Хоролын
моднуудаас гарын модны нэрлэлт дээр өөрчлөлт хувилбар ихтэй бол газрын
модны нэрлэлт дээр өөрчлөлт гараагүй байдаг. Гарын модонд нэрлэгдэж байдаг
онги, хас, нэвс гурван нэрийдэл нь эртний “Жил” тоглоомын үеэс уламжлалтай
байх хэмээн үздэг. Онги нь монгол тамганы соёлд уламжилсан нарны бэлгэдэлт
эртний дүрс мөн бол хас нь орчлон ертөнцийн мөнхийн орчил хөдөлгөөнийг
тэмдэглэдэг байхад нэвс нь жигүүртний хаан гэгдэх нэгэн үлэмж том шувууны
дүрс байх бөгөөд энэ нь энэтхэг домогт гардаг Вишнү тэнгэрийн хөлөг гаруда
шувууны монгол нэр байж болно гэдэг. Эдүгээ “Хорол” тоглоомын гарын модонд
хорол /онги/, чандмань /зэндмэнь, норов/, хас /өлзий/, нэвс /гарьд, арслан/ гэсэн
дөрвөн зүйлийн бэлгэдэлт моднууд хамаарч буй бол газрын модонд хулгана,
үхэр, бар, туулай, луу, могой, морь, хонь, бич, тахиа, нохой, гахай гэсэн арван
хоёр жилийн амьтдын дүрст моднууд орж байна.
     “Хорол” тоглоомын тоглох цаг хугацаа, журам дэг бүгд нарийн байдаг байсан
бөгөөд тэнгэрийн дуутайд тоглох цээртэй гэж үзээд намар тэнгэрийн дуу татарч,
ус гол хөлдөхөөр тоглож эхлээд, хавар цагаан сараар хамгийн сүүлд дэлгэж
тоглоод хураадаг заншил байжээ. Сар шинээр шинийн нэгний өдөр тогловол

                                       471
                          Монголын түүх, соёл, ёс заншил

гэрийн жавар үргэдэг гэж үзэх бөгөөд хожсон хүн тэр жилийг эрүүл саруул, аз
хиймортой сайн давах юм байна хэмээн бэлгэшээх, тоглоомд тэнцвэл барцад
саадтай байна гэж үзээд заавал дахин тоглож хагалдаг байв.
    Тоглох журмын тухайд гарын мод нь бүх газрын модоо ахлах ба гарын
модны зиндаандаа хорол ахалж, чандмань удаалж, дараа нь хас нэвс хоёрын
ханш тэнцэх байдлаар үнэлэгддэг бол газрын модны 12 жилийн амьтдын хувьд
хулгана ахалж, үхэр удаалах гэх мэтээр үргэлжлэн гахай сүүллэх дараалалтай
буюу яг жилийн дарааллаар нь ахлуулж, “жил дарах“ журмаар тоглодог. Жил
дарна гэдэг нь тухайн жилийн амьтан өөрийн удаахь жилийн амьтнаа л ахлах
буюу бусад модыг идэх ёсгүй гэсэн үг юм. Мөн мод хослуулах, ижилсүүлэх зэрэг
тусгай дүрмүүд байдаг. Тоглоомд 2-4 хүн, эсвэл 6 хүн оролцон тоглохдоо 2-3 хүн
тогловол толгой толгойгоо мэдэж тоглодог бол 4, 6 хүн тогловол талцан тоглодог.
Жаран ширхэг модоо тав таваар нь давхарлан 12 овоо босгож, тойрог болгон
өрнө. Тоглоомын сууринд суусан бүх хүмүүс нар зөв эргэх дарааллаар тоглоомд
оролцох ба гарсан модыг ахлуулан дарж, ахлах мод байхгүй бол сул модноосоо
доогуур нь өгөх байдлаар гэр барьж тоглоцгоодог.
    Үүчүүр: Хөзрийн эртний хэлбэр
бөгөөд энэ тоглоомоор наадсанаар
багаар ажиллах, түргэн сэтгэх,
шийдвэр гаргах, цээжээр зөв бодох,
тооцоолох чадварыг эзэмшдэг байна.
Үүчүүрийн мод тус бүрт шувуу,
туулай, хүдэр, харцага, буга, ирвэс,
арслан, үнэг, нохой зэрэг амьтдыг
дүрсэлж, зургаар нь ангилан тавьж,
зургаан ширхэг шоог нар зөв
тойруулан ээлжлэн хаяна. Амьтан бүр
тоотой бөгөөд тухайлбал, дөрвөн
нүхтэй зургаан ширхэг шоо буувал нэг
арсланг авах бөгөөд тэр нь 64 лантай
тэнцдэг тэмцээний хамгийн өндөр
                                        Зураг 11.21. Үүчүүр тоглоом
оноо юм. Хүн бүр шинийн өдрүүдэд Тайлбар: ХХ зууны эхэн үе
үүчүүр тоглоомыг ямар нэг байдлаар Эх сурвалж: https://news.zindaa.mn/
тоглохыг их эрхэмлэдэг заншилтай байжээ. Үүчүүр орхиход бүх хүмүүсийг бага
ихгүй оролцуулж, бүр өлгийтэй нялхас, хэвтрийн хөгшин байсан ч нэр оруулж
өмнөөс нь эцэг эх, хань ижил, үр хүүхэд нь шоог орхиж тоглодог. Үүчүүрийг
тоглохдоо тоглогчид 2 тал болон хуваагдаж нэг нь ахлан удирдах ба хүн
сондгойрвол хүн дутуу тал нь эзгүй байгаа хүнийхээ нэрийн өмнөөс төлөөлж
шоо орхин тоглож болдог.

                                      472
                          Монголын түүх, соёл, ёс заншил

                      11.4. ҮГЭН (АМАН) ТОГЛООМ

    Монголчууд эрт дээр үеэс аман найдгайн олон төрлөөр наадаж ирсэн
уламжлалтай билээ. Ардын аман зохиолын ихэнх төрөл зүйл бүх насныханд
зориулагдсан байдаг бол амьсгал уртасгах үг, жороо үг, түргэн хэллэг, зугаа үг
зэрэг нь хүүхдэд зориулагдсан байдгаараа онцлогтой. Эдгээр аман наадгай нь
хүүхдийн сэтгэхүйг хөгжүүлэх, оюуныг задлах, түргэн сэтгэхэд туслахаас гадна
хүүхдийн хүмүүжилд чухал нөлөө үзүүлдэг юм. Монголчууд оньсого таавар
таалцах, дэмбээдэх, үгээр дайралцан цэц булаацалдах, ухаанаар уралдан давах,
ухаан задлах хошин бодлого, асуулт хариулт, амьсгал уртасгах үг буюу хул
тоолох, ес хэлэлцэх, зугаа үг хэлэлцэх, ертөнцийн гурав болон дөрөв, зүйр
цэцэн үгс хэлэлцэх, хэл зүгшрүүлэх үг буюу жороо үг, түргэн хэллэг гэх мэт
олон төрлөөр тоглож түргэн сэтгэж чаддаг байв. Аман наадгайн төрөл тус бүр
тодорхой үүрэгтэй бөгөөд хоорондоо харилцан уялдаатай байдаг. Тухайлбал
түргэн хэллэг, амьсгал уртасгах үг нь хүүхдийн өгүүлэх эрхтний үйл ажиллагааг
сайжруулан, хэлний согогийг засаж, үгийг цэвэр тод өгүүлж хэлүүлж сургадаг
бол жороо үг болон зугаа үг нь үг холбон найруулах, учир зүйн дараалалтай ярьж
сурахад нь тусалдаг.
    Амьсгал уртасгах үг: Хүүхдийн аман наадгайн нэгэн төрөл бөгөөд хүүхдийг
амьсгалаа зөв хуваарилж сургахын тулд тоглоом наадгай байдлаар хэлүүлж
сургадаг байна. Амьсгал уртасгах үгэн наадгайн жороо үгээс ялгаатай нь мөр
бүрийг ижил үгээр төгсгөдөг, тоо тоолол хэлбэрээр шүлэглэсэн байдгаараа
онцлогтой. Хамгийн түгээмэл амьсгал уртасгах үг нь 25 хул тоолох, 32 цагаан
лонх тоолох наадгай бөгөөд шууд тоолж эхэлж болох боловч өмнө нь уран яруу
шүлэглэл хэлэх тохиолдол бий. Тухайлбал “Цагаан лонх” тоолохын өмнө:
    			                Хоолой гэж хонх
    			                Ходоод гэж лонх
    			Тэсгэлгүй хоёул
    			                Тэсэх модон тооно. За би нэгэн сайн эр болж 32 цагаан
лонхыг нэгэн амьсгаагаар тоолъё хэмээн тоолж эхэлдэг. Мөн 25 хул тоолохын
өмнө:
    			                Сайн эрийн хорин таван хул
    			                Сайхан тоолвол гучин таван хул
    			                Муу эрийн арван таван хул
    			                Муухан тоолвол таван хул гэж шүлэглээд тоолж эхэлдэг.
Хэдэн ч хүүхэд тоглож болдог бөгөөд хамгийн олон “хул”, “лонх” тоолсон нь
хожих ба хожигдсон нь амьсгал уртасгах дасгал хийж дараа тоглохдоо хожихын
төлөө малын бэлчээр, хурга ишгээ хариулж явахдаа бэлтгэл сургуулилт хийдэг
байна.

                                      473
                           Монголын түүх, соёл, ёс заншил

    Жороо үг: Ардын аман зохиолын нэгэн төрөл бөгөөд хүүхдийн хэл
зүгшрүүлэх, зөв дуудаж хэлүүлэх үүднээс тоглоом наадгайн хэлбэрээр хөгжүүлж,
аман наадгай болтлоо дэлгэрсэн байна. Жороо үгийг жороо морины явдал адил
нэг хөг аялгуугаар уянгалуулан, яруу тодоор хэлдэг учир ийнхүү нэрлэжээ.
Монголчууд жороо үгийг тоглоом наргиа болгох, хэл зүгшрүүлэх зорилгоор өдөр
тутамдаа өргөн дэлгэр хэрэглэдэг байсан хэдий ч өнөө үед жороо үгээр тоглож
наадах нь ховор болжээ. Жороо үг нь аливаа ажиглалт, дүгнэлт хийсэн тодорхой
утгагүй бөгөөд мөрийн сүүлийн үгийг дараагийн мөрийн эхний үг болгож
шүлэглэсэн эвхээс маягийн шүлэг юм гэж тодорхойлжээ. Жишээлбэл:
    			                Хааны хар морь
    			                Морины мухар тэрэг
    			                Тэрэгний дэр болдог
    			                Болдгийн бор начин... гэсэн бүтэцтэй байдаг. Үүнээс
харвал жороо үг нь тодорхой нэгдсэн утгыг илэрхийлдэггүй боловч олон янзын
утга бүхий үг хэллэгийг нэг дор хэлүүлдэг тул үгийн баялагтай болгож хэл
ярианы чадварыг сайжруулдаг байна. Түүнээс гадна аливаа зүйлийг оньсого
болгож хэлсэн жороо үг ч байдаг. Ингэж наадах нь зөвхөн хүүхдүүд төдийгүй
томчуудын сэтгэн бодох чадварыг сайжруулах хийгээд юмс үзэгдлийн мөн
чанарыг таних, логик сэтгэхүйг хөгжүүлэх зэрэг олон талын ач холбогдолтой.
    Түргэн хэллэг: Хэлэхэд бэрх үг хэллэгийг хэлүүлж сургахад чиглэгдсэн аман
наадгайн нэг төрөл юм. Хүүхдийг багаас нь үгийн баялагтай, зөв тод хэллэгтэй, хэл
ярианы чадвартай болгохын тулд түргэн хэллэг хэмээх ардын аман зохиолын төрөл
зүйлийг бий болгосон ба улмаар тоглоом наадгай болгон хөгжүүлж, дэлгэрүүлсэн
байна. Түргэн хэллэгийг Халхын нутагт “хэлний ээдрээ гаргах үг”, Буриадад
“жороо үгэ”, ӨвөрМонголд “хэл засах үг” хэмээдэг. Монгол хэлний б-в, д-т, с-ш
зэрэг хэлэхэд бэрх авиа орсон үгийг холбоо үг болгож сэлгэн оруулсан байдгаас
гадна хэлний үзүүрийн болон уруулын гийгүүлэгч, хэлний хойгуур болон урдуур
хэлэгдэх эгшиг, гийгүүлэгчийн байрыг сэлгэн оруулах, мөн авиа сэлгэх, ондооших,
ижилсэх зэрэг монгол хэлний хэлзүйд тургуурлан, хэлэхэд алдаа гарахаар, төвөгтэй
үгсийг сонгон оруулдаг байна. Хүүхэд гэлтгүй томчууд ийнхүү түргэн хэллэгээр
наадах нь үг яриаг хурц тод, зөв хэлж сургах буюу өгүүлэх эрхтний ажиллагааг
сайжруулах, хэлний гажгийг засах чухал ач холбогдолтой. Хүүхдэд эхэн үедээ
хялбар, богино үг хэлүүлж, цаашид олон үгтэй, хэлэхэд бэрх хэллэгийг хэлүүлж
сургадаг. Түргэн хэллэгийн гол онцлог нь бодит юмс үзэгдлийг дүрсэлсэн байдаг
учир хүүхэд тухайн зүйлийн шинж чанар, хэлбэр дүрсийг танин мэддэг.
    Тоглоом наадгайн үг: Монголчууд тоглож наадахдаа уран яруу үг хэллэг,
толгой холбосон шүлгээр мэтгэлцэж, бие биенээ хурцалж, тоглоом наадгайгаа
улам сонирхолтой болгодог. Тоглоом наадгайн үгийг а/ хөдөлгөөнт тоглоом
наадгайн үг, б/ хөдөлгөөнт бус тоглоом наадгайн үг гэж ангилдаг.

                                       474
                          Монголын түүх, соёл, ёс заншил

     Хөдөлгөөнт тоглоом наадгайн үгэнд чоно тарвагацах, цагаан тэмээцэх, асуух
нурууны үг, дэмбээ зэрэг тоглоом орно. Хөдөлгөөнт тоглоом наадгайн үгийн
сонгодог жишээ бол дэмбээ юм.
                                            Дэмбээ нь Mонголчуудын дунд
                                            өргөн дэлгэрсэн аман наадгай
                                            бөгөөд нутаг нутагт өөр үг
                                            аялгаар    мэтгэлцэн      тоглодог.
                                            Дэмбээ хэмээх аман наадгайгаар
                                            хүүхдэд       багачууд,     настан
                                            буурлууд,      эмэгтэй,    эрэгтэй
                                            гэхчилэн бүх насны хүмүүс
                                            нааддаж      болдог     онцлогтой.
Зураг 11.22. Дэмбээ                         Дэмбээ тоглоомын гол зарчим нь
Тайлбар: Тойм зураглал                      тусгай ая аялгуунд тохируулан,
Эх сурвалж: http://mongolnaadam.mn/         наадагч     хоёр     тал     гаргах
хурууныхаа нийлбэрийг нэгтгэн таалцах явдал юм. Эсрэг талын хүний гаргах
хурууг урьдчилж тооцоолох, давтамжийг тодорхойлох, харааны хурц мэдрэмж,
үг хэлний тод байдал, сонсож хүлээн авах чадвар, гар хурууны хөдөлгөөний
уран хөдөлгөөн зэрэг нь авхаалж самбаанаас гадна оюун ухаан, сэтгэмж
ихээхэн шаарддаг аман тоглоом юм.
     Дэмбээг тоглож эхлэхдээ “Дэмбээ мэдэх үү хө” гэх юмуу “Дэмбээ вандан
даа” гэж эхэлдэг. Хоосон тоо буюу “атгах”-аас бусад тохиолдолд эрхий хурууг
заавал оролцуулан гаргах ёстой. Ингээгүй тохиолдолд хожигдсонд тооцогдоно.
Хоёр хүний гаргасан хурууны нийлбэр нь 0-10-ын дотор байх бөгөөд тоо бүр
өөр өөрийн гэсэн чимэг үгтэй байдаг. Жишээ нь атгаж авна, ганган ганц, хоёрын
холбоо, гуулин гурав, дөгөөтэй дөрөв, тавтай сайхан, зургаан зуузай, долоо
домбон, найзын найм, есөн ембүү, арвын хангай гэх мэт уран холбоо үгээр
гоёж, аялгуулан наадна. Хурууны нийлбэрийг таасан хүн нь оноо авах бөгөөд
хоёулаа зэрэг таасан тохиолдолд хэн хэн нь оноог тооцохгүй. Түүнийг “дүйх”
гэнэ. Ингэж 4 удаа таасан тал нь “цацлаа” гэж мэдэгдээд дахин нэг оноо авч
хождог. Хожигдсон тал нь заавал айраг уудаг бөгөөд дэмбээдэхийн өмнө айраг
уух хэмжээгээ хэлэлцэж тохирно. Тиймээс энэхүү наадгайг ихэвчлэн айраг
цагаа дэлгэрсэн зун, намрын цагт тоглох бөгөөд энэ нь “хоосон” дэмбээддэггүй
уламжлалтай холбоотой юм. Төв, Дундговь, Булган, Архангай аймгуудад
дэмбээ их дэлгэрсэн байдаг нь айрагтай газрын наадгай болохыг харуулна.
Мөн “Шогшоо дэмбээ” гэж байдаг бөгөөд энэ нь зарим нутагт Алгирмаа гэдэг
ардын дууны аянд шогшиж дэмбээддэг. Тиймээс дэмбээг хуруу таалцах аялгуут
наадгай гэж хэлж болно. Хүмүүс ихэвчлэн баруун гараар хуруугаа гаргаж, зүүн
гараар оноогоо тоолдог.

                                      475
                            Монголын түүх, соёл, ёс заншил

    Асуух нурууны үг: Асуух нуруу гэж малын
ууц ястай нийлэх хэсгийг хэлдэг бөгөөд
“зовлонт нуруу”, “эрдэнэт нуруу” гэх зэргээр
нэрлэдэг. Асуух нуруу гэдгийн учир нь хүндэт
зочин ирж бүхэл шүүс, ууц махаар дайлахад
ирсэн гийчин нь асуух нурууг идэхдээ заавал
асуух нурууны үг хэлэлцдэг заншилтай
холбоотой. Гийчин нь ахмад хүн бол “асуухыг
нугалах уу” гэж гэрийн эзнээс асуун нугалаад
мөлжилгүйгээр тавьдаг. Учир нь ахмад хүнийг
хүндэтгэхийн учир олон юм ярьдаггүй. Харин
үе тэнгийн насны юмуу залуу хүн бол “нугал, Зураг 11.23. Асуух нуруу
нугал”, “нугал, нугасыг нь надад өг” гэж хэлдэг. Тайлбар: Бүтцийн зураглал
                                                  Эх сурвалж: http://www.naadgai.mn/
Ийнхүү зөвшөөрсний хойно нугалаад мөн
мөлжилгүйгээр тавьдаг. Ирсэн гийчин гэрийн эзэнтэй наадаж наргих зорилгоор
санаатайгаар асуулгүй нугалж, мөлжих тохиолдол байдаг бөгөөд ингэсэн
тохиолдолд надтай наадаж мэтгэлцэх нь гэж гэрийн эзэн ойлгоод зүүн гараар
асуух нурууг барьж, баруун гартаа дэрс мод бариад: “энэ хаанахын ёс вэ, та юунд
асуулгүй нугалав?” гэж асуухад нугалсан хүн хариу сэц булаалдаж асуух нурууны
наадгай эхэлдэг. Асуух нуруу нь “хангарьдын жигүүр” (1), “хөглөгөр Алтай ар,
өвөр” (2), “сайн морины соёо” (3), “уран хүний ухаан” (4), “Ховд нутгийн хар ус
нуур” (5), “сайн эрийн сайхан магнай” (6), “сайхан авхайн суудал” (7), “хон
хэрээний хоншоор” (8) зэрэг олон нэр бүхий хэсгүүдтэй бөгөөд түүний утга
учрыг асуун хэлэлцэж нааддаг учраас асуух нуруу гэж нэрлэжээ. Гэрийн эзэн
асуух нурууны аль нэг хэсгийг зааж “энэ юу вэ?” гэж асуухад гийчин уран яруу
үгээр нэрлэнэ. Хариуд нь гэрийн эзэн “яагаад тэгж нэрлэв?” гэж асуухад зочин
тухайн нэрний утга агуулгыг шүлэглэн тайлбарладаг байна. Тухайлбал:
    		          - Энэ юу вэ?
    		          - Хөглөгөр Алтайн ар, өвөр.
    		          - Яагаад Хөглөгөр Алтайн ар, өвөр гэсэн юм бэ?
    		          - Араар нь өвөлжсөн хүмүүс айраг таргаар бялхаж, өврөөр нь
өвөлжсөн хүмүүс өөх тосоор бялхдаг болохоор Хөглөгөр Алтайн ар, өвөр гэсэн
юм гэх зэргээр мэтгэлцэх зарчмаар нааддаг нь хүүхэд багачуудад танин мэдэхүйн
давхар мэдлэг олгох ач холбогдолтой юм.
    Хөдөлгөөнт бус тоглоом наадгайн үг нь мэтгэлцсэн, бие биенээ мадалсан,
хариу хүссэн өнгө аястай байдаг бөгөөд шатрын хожлын үг, оньсгонд хожигдсон
хүнийг худалдах үг, шодох үг, ес хэлэлцэх үг, дайралцаа, зугаа үг зэргийг нэрлэж
болно. Эдгээрийн гол үүрэг, зорилго нь хүнийг боловсуурахад чиглэгдэх ба
ихэвчлэн хүүхэд залуусыг сурган хүмүүжүүлэх, оюун билиг, сэтгэх чадварыг

                                        476
                          Монголын түүх, соёл, ёс заншил

хөгжүүлэх, ёс суртахуун, гоо зүйн хүмүүжил олгох чухал хэрэглүүр болдог.
    Дайралцаа үг: Хөдөлгөөнт бус аман тоглоом наадгайн нэгэн тод жишээ бол
“Дайралцаа үг” юм. Дайралцаа үг нь нэн эртний уламжлалтай бөгөөд хүмүүс
мэнд мэдэлцэх, нутаг нуга, бэлчээр усаа асуулцахаас эхлээд зарга үүсгэхэд нэг
нь нөгөөгөө уран үгээр давах зэрэг харилцаанаас дайралцаа үг үүссэн гэж үздэг.
Хүүхдүүд хурдан сэтгэх чадвар, шүлэглэх авьяасаа солилцон цэц булаалдахад
зориулагдсан уран хошин харилцаа шүлэг юм. Уран үгийн холбоогоор оюун
ухааны цэцийг булаалддаг дайралцаа хэмээх аман тоглоомыг зарим нутагт
“дандилдах” хэмээн нэрлэдэг.
    Дайралцаа үг нь шүлгээр байх тул хүүхдийг шүлэг хэлүүлж сургах,
хэллэгийг нь хөгжүүлж ардын яруу найрагт сургах ач холбогдолтой бөгөөд
энэхүү аман наадгайн зорилго нь өрсөлдөгч хоёр тал аль болохоор бие биесийн
хорыг маажсан цэцэн цэлмэг үг өгүүлбэр шууд зохиож, асуух хариулах байдлаар
мэтгэлцэн тэмцэлдэж, эцэст нь хэн нэгнийгээ давах гэсэн санааг агуулж байдаг.
Хэдэн арав, зуун мөр, шад шүлгээр дайралцан өрсөлдөх нь олонтой учраас
өрсөлдөгч хоёр тал хэлэмгий доломгой, цээжиндээ маш олон шүлэгтэй, уран
цэцэн бэлэн үгтэй байх хэрэгтэй байдаг. Дайралцаан нь дайрч доромжлоход бус
харин ухаан бодлын өрсөлдөөн учраас өрсөлдөн тэмцэлдэх гол хэсгийг оньсого
тааврын чанартай зүйл эзэлдэг байна.
    Дайралцахдаа хот айлын хүүхдүүд талцан, уран цэцэн үгтэй хэн нэгнийгээ
хоёр талаасаа шилж сонгоод мэтгэлцүүлдэг журамтай.
    Дайралцаа наадгайг бүтэц, агуулгых нь хувьд:
    1.Эхлэл буюу танилцах, өрсөлдөх сэдвээ тодорхойлох хэсэг
    2.Өрсөлдөн тэмцэлдэх гол хэсэг
    3.Ялсан, ялагдсанаа тодорхойлох төгсгөлийн хэсэг гэсэн хэсгүүдтэй байдаг.
    Эхлэл хэсэгт нэр усаа мэдэлцээд:
    Зээ хүү минь тийм үү дээ
    Дайралцвал дайралцъя, Дайлан, хөөргөө тавилцъя
    Хэлэлцвэл хэлэлцье, Хэт хутгаа тавилцъя гэх зэргээр дайралцаж, ямар
сэдвээр мэтгэлцэхээ тодорхойлно.
    Өрсөлдөх, тэмцэлдэх гол хэсэгт түүх, аман зохиол зэрэг мэдлэгийн шалгуур
болсон шинжтэй асуулт голдуу байдаг. Жишээ нь “Хаднаас өндөр гэж? Үүнийг
юугаар тайлах” гэж асуухад “Хаднаас өндөр гэж наран нэгээр тайлъя” хэмээн
учрыг тайлан хариулж мэтгэлцэнэ. Энэ хэсэг нь оньсого тааврын шинжтэй
учраас ертөнцийн юмс үзэгдлийн шинж чанар, хэлбэр хэмжээг танин мэдүүлэх
онцлог, ач холбогдолтой байдаг.
    Ялсан, ялагдсанаа тодорхойлох төгсгөлийн хэсэгт дийлсэн тал нь:
    Энгэр дээрх элээ нь ишиг шүүрэхэд дурлав
    Есөн шүлэг мэдэхгүй байж надтай хэлэлцэхэд дурлав.

                                      477
                         Монголын түүх, соёл, ёс заншил

    Эрүү ам чинь хөшжээ, энд ирээд зогсъё доо
    Эргэж надтай уулзаад үргэлжлүүлж хэлэлцвэл ямар вэ? гэж ам асуухад
хожигдсон тал нь:
    Хүүдийтэй үлгэрээ хөдөө орхиод ирсэн юмсан, хүнийхээ тамирыг мэдсэнгүй,
    Таартай үлгэрээ талдаа тавиад ирсэн юмсан,
    Таныхаа тамирыг мэдсэнгүй гэх мэтээр дайралцаанд дийлдсэнээ хүлээн
зөвшөөрдөг. Энэ мэтээр ахуй орчноосоо халин ихээхэн өргөн хүрээнд цэц
булаалдан дайралцаж, бие биенээ сорьж ах дүү, аав ээжээ ч татан оролцуулдаг
байна.


                    БҮЛГИЙН ТУЛГУУР ОЙЛГОЛТУУД
   •   Алаг мэлхий                           •   Түргэн хэллэг
   •   Асуух нуруу                           •   Тэмээн таваг тоглоом
   •   Бөгцөг                                •   Үгэн (аман) наадгай
   •   Буга тоглоом                          •   Үүчүүр
   •   Гэр тоглоом                           •   Хорол
   •   Дайралцаа                             •   Хөлөгт тоглоом
   •   Дөрвөн бух тоглоом                    •   Чамабалын хүрд
   •   Дэмбээ                                •   Шагай
   •   Жороо үг                              •   Шагай харваа
   •   Монгол түлхүүр                        •   Шатар
   •   Мөсний шагай                          •   Эвэр бух тоглоом
   •   Оньсон тоглоом                        •   Ээдрээ тайлах тоглоом



                  ДЭЛГЭРҮҮЛЖ УНШИХ НОМ ЗОХИОЛ
    1. Дамдинбазар Х, Тангад Д. Цагаан сард нааддаг монгол ардын зарим
       тоглоом. УБ., 1981.
    2. Намжилдорж Н. Монголын хөлөгт тоглоом. УБ., 1966.
    3. Пүрэвжав Ш. Монголын шатрын түүхэн замнал. УБ., 1989.
    4. Сампилдэндэв Х нар. Ардын жүжиг наадмын аман зохиол. УБ., 1988.
    5. Сампилдэндэв Х. Малчин ардын зан үйлийн уламжлал. УБ., 1989.
    6. Сарантуяа Б. Монголын цэнгээн наадам. УБ., 1997.
    7. Түдэв Л. Монгол шагай. УБ., 2006.
    8. Цагаан Д. Монгол хүний язгуур тоглоом- шагай. УБ., 2001.




                                     478
                            Монголын түүх, соёл, ёс заншил

                          Арван хоёрдугаар бүлэг.
             МОНГОЛЧУУДЫН ЁСЛОЛ ХҮНДЭТГЭЛ

                12.1. МОНГОЛЧУУДЫН ТӨРИЙН БЭЛГЭДЭЛ

     Монголчууд төрийн хэдэн мянганы түүхтэй учраас бэлгэдлийн цогц
тогтолцоог бүрэлдүүлэн уламжлуулжээ. Тэдгээрийн зарим нь өнө эртнээс өнөөг
хүртэл хадгалагдан үлдсэн бол зарим нь түүхэн тодорхой үе шатанд хэрэглэгдэж
байгаад халагдан өөрчлөгджээ.
                                 Хүннү нарын хувьд төрийн бэлгэдэл тэмдэг нь нар
                                 сарны дүрс бүхий байсан бөгөөд Монголд тархсан
                                 зарим буган чулууны дээд хэсэгт нар, сар дүрсэлсэн
                                 байдгийн шууд үргэлжлэл мөн. Түүний бодит
                                 баримт нь төмөр болон алтаар хийгдсэн нар, сарны
                                 дүрстэй сүлд Монгол нутгийн хэд хэдэн газраас
                                 олдсон. Энэхүү наран, саран сүлд нь үе дамжин
                                 уламжлагдсаар Их Монгол Улсын үед хиад
                                 боржигин овгийн шүтээн цагаан шонхор шувууны
                                 дүрсээр баяжин уламжлагдахдаа галын дүрс адил
                                 болон хэлбэржжээ. 1250-иад оны орчимд хөх
Зураг 12.1. Нар, саран сүлд
Тайлбар: Хүннүгийн үеийн дурсгал дэвсгэр дээр цагаанаар дүрслэгдэн хэрэглэгдэх
Эх сурвалж: https://ikon.mn/     болсон бөгөөд XVIII зууны дунд үе хүртэл
Монголчуудын дунд төрийн далбааны үүргийг гүйцэтгэсээр байсан аж.
     Монголчууд Манж Чин улсын эрхшээлд орсноор тусгаар
улс орны сүлд тэмдэг хэрэглэхгүй болсон боловч Өндөр
гэгээн Занабазар өөрийн зохиосон соёмбо үсгийн эхэнд
буддын шашны Төвөд уламжлал дахь бирга тэмдгийг
орлуулан хэрэглэсэн тэмдэгтээ язгуурын сүлдний нар, сар,
галын дүрсийг хэрэглэснээр шашны нэрийн дор нийт
Монголчуудын сүлд шүтээн болон түгэн дэлгэрсэн билээ.
Эдүгээ бид соёмбо тэмдэгний утга учрыг тайлбарлахдаа
гурван зальт гал бол өнгөрсөн, одоо, ирээдүй гурван цагт
балчир, идэр, өтгөс гурван үеэрээ үүрд мандан бадрахын
утгатай бол нар, сар хоёр нь мөнх хөх тэнгэрийг төлөөлөн
                                                                 Зураг 12.2. Соёмбо
эгнэгт батжин бэхжиж, энхэрч мөнхжихийн бэлгэдэл юм. тэмдэг
Энэхүү гал, нар, сар гурав нийлээд Монгол улс үүрд мандан Тайлбар: Хар цагаан
бадрах болтугай гэсэн утга агуулжээ. Гурвалжин дүрс бол дүрслэл  Эх сурвалж: http://
жад, сумны гилбэрийг дүрсэлсэн бөгөөд үзүүрийг нь доош ru.gofreedownload.net/
харуулсан нь харийн дайсныг дарна гэсэн далд утгатай

                                        479
                             Монголын түүх, соёл, ёс заншил

байхад тэгш өнцөгт дүрс нь хуягны ялтсыг дүрсэлж шулуун шударга, бат бөх,
журамтай байхын утгыг илэрхийлсэн. Харин дундах хос загасны дүрс нь өнөр
өтгөн, сонор соргогийг бэлгэддэг нь эртнээс монголчууд загасыг өдөр шөнийн
цагт нүдээ аньдаггүй, үр төл ихтэй амьтан гэж үзэж ирсэнтэй холбоотой. Хоёр
талын босоо дөрвөлжин нь хэрмийг дүрсэлсэн тэмдэг бөгөөд Монголын бүх ард
түмэн эх орныхоо төлөө эв сэтгэл нэгтэй бол төмөр хэрмээс ч бат бэх гэх санааг
агуулжээ.
                                                   Төрийн сүлд: 1911 оноос Богд хаант
                                                   Монгол Улсын төрийн хуулиар улсын
                                                   тамга, туг далбаанд хэрэглэх сүлд
                                                   тэмдгийг тогтооход соёмбо үсэг нь
                                                   сүлд болсон бөгөөд энэ тухай
                                                   “Зарлигаар тогтоосон Монгол Улсын
                                                   хууль зүйлийн бичиг”-т тэмдэглэгдэн
                                                   үлдсэн байна. Ийнхүү улсын сүлдээр
                                                   батлахын тулд тухайн үед олон ван,
Зураг 12.3. Төрийн сүлдний хувьсал
                                                   гүн, ноёд, лам нараар хэлэлцүүлж
Тайлбар: а/ Богд хаант улсын үе, б/ 1924-1940 он байж зөвхөн төрийн төдийгүй шашны
Эх сурвалж: https://mn.wikipedia.org/              утга санааг илэрхийлэх дүрс, бичгийн
элементүүдийг шингээсэн цогцломол болгож арга билгийг уялдуулан төр,
шашныг хослуулан мандуулах үзэл санааны бэлгэдэл бүтээжээ. 1924 онд
анхдугаар үндсэн хуулиа батлаж Бүгд Найрамдах Монгол Ард Улсыг зарлан
тунхаглахдаа улсын сүлдний талаар соёмбо үсэг, түүний доор бадамлянхуа
цэцгийн зураг бүхий тэмдэг хэрэглэх тухай үндсэн хуулийн агуулгад багтаан
оруулжээ. Тус сүлдийг Улсын их хурлаас эхлээд засгийн газар, олон яам, албаны
газруудын тамганы дунд дүрслээд хоёр талд нь тухайн албан газруудын нэрийг
бичиж байхаар журамлан тогтоосон байна.
     1940 онд батлагдсан үндсэн
хуулийн зуун тавдугаар зүйлд
БНМАУ-ын сүлд тэмдэг бол дугуй
хэлбэртэй, дунд нь Монгол улсын
хангай тал, говь нутаг дээр нарын
                                              Зураг 12.4. Төрийн сүлдний өөрчлөлт
зүг уурга барин давхиж яваа морьтой Тайлбар: а/ 1940-1941 он, б/ 1960-1992 он, в/ 1992
ард байх ба дугуйн хөвөөгөөр өвс оноос хойш
ногооны дээр хонь, үхэр, тэмээ, Эх сурвалж: https://mn.wikipedia.org/
ямааны толгойг хоёр талд нь зурж, дугуйн дээд талыг дан алхан хээгээр хүрээлж,
дунд нь таван хошуу тэмдэг байна. Өвс ногооны доод уулзварт улаан лент дээр
“Бүгд Найрамдах Монгол Ард Улс” гэсэн бичиг байна гэж заажээ. Улмаар БНМАУ-
ын IX их хурлын тогтоолоор 1949 онд өөрчлөлт, нэмэлт оруулан шинэчлэн

                                         480
                             Монголын түүх, соёл, ёс заншил

найруулж сүлд дээрх улсын нэрийн бичээсийг кирилл үсгээр сольсон байна.
     1960 онд батлагдсан үндсэн хуулинд БНМАУ-ын төрийн сүлд бол төрийн
мөн чанар, улс түмний найрамдлын үзлийг илэрхийлэн, тус орны үндэсний
болон эдийн засгийн онцлогийг үзүүлсэн байна. БНМАУ-ын төрийн сүлд нь
тарианы түрүүгээр хөвөөлсөн дугуй хэлбэртэй, тарианы ишийг хүрд араагаар
холбож, эдгээрийг “БНМАУ” гэсэн үсэг бүхий улаан, цэнхэр өнгийн туузаар
ороож зангидсан байна. Сүлдийн төвд БНМАУ-ын хангай, говь, тал хосолсон
нутгаар мандах коммунизмын наран өөд хурдалж яваа морь унасан хөдөлмөрчин
хүн зурсан байна. Сүлдийн магнайд тариан түрүүний хоёр үзүүрийн хооронд
дундаа алтан соёмбо үсэг бүхий таван хошуу байна хэмээн заажээ.
     1992 оны үндсэн хуулиар төрийн сүлдийг өөрчилж ариун цагаан өнгийн
бадам цэцэг суурьтай, төгсгөлгүй үргэлжлэн дэлгэрэх түмэн насан хээгээр
хөвөөлсөн, мөнх тэнгэрийг бэлгэдсэн дугариг хөх дэвсгэртэй байна. Сүлдний
төв хэсэгт Монгол Улсын тусгаар тогтнол, бүрэн эрхт байдал, цог хийморийг
илтгэсэн алтан соёмбо, эрдэнийн хүлгийг хослуулан дүрсэлсэн байна. Сүлдний
хүрээний магнайн хэсэгт эрт, эдүгээ, ирээдүй гурван цагийг бэлгэдсэн хүслийг
хангагч чандмань эрдэнэ, доод хэсэгт эх газрыг төлөөлсөн ногоон өнгийн уулан
хээ, ашид дэвжихийн өлзий хутаг оршсон хүрдийг тус тус дүрсэлнэ. Хүрдийг
хадгаар дээдлэн сүлжсэн байна хэмээн заасан.
     Төрийн далбаа: Олноо
өргөгдсөн    Монгол     улсын
төрийн далбаа нь төр, шашныг
хослуулан мандуулах утга
санааг илэрхийлсэн өнгө,
хэлбэр, бэлгэдлийн зүйлсийг
агуулснаараа           онцлог.
Хэмжээний       хувьд     3x1 Зураг 12.5. Төрийн далбааны хувьсал өөрчлөлт
                                Тайлбар: а/ 1911-1924 он, б/ 1924-1930 он, в/ 1930-1945
харьцаатай босоо дөрвөлжин он, г/ 1945-1992 он, д/ 1992 оноос хойш
хэлбэртэй байх ба шар торгоор Эх сурвалж: https://mn.wikipedia.org/
урлаж, улаан торгоор хөвөөлдөг байжээ. Ишний эсрэг талд гурван улаан хэлтэй
бөгөөд дээд талын хэлэнд “Ум”, дунд хэлэнд “Аа”, доод хэлэнд “Хум” хэмээх
маанийн үсэг байхаар тогтоожээ.
     1924 оноос БНМАУ-ын төрийн далбааг хувьсгалт үзэл санааг илэрхийлсэн
улаан өнгөтэй бөгөөд дунд нь улсын сүлд тэмдгийг байрлуулсан байхаар заажээ.
Хэдийгээр хуулинд тусгайлан заагаагүй ч сүлд тэмдгийн хоёр талаар улсын
нэрийг бичдэг байсан байна. Харин 1940 онд БНМАУ-ын VIII дугаар Их Хурлаар
баталсан үндсэн хуулинд “БНМАУ-ын туг нь 1:2 хэмжээний улаан өнгийн
эдээр үйлдэгдэх бөгөөд уул тугийн Төвөд улсын сүлд тэмдэг байх ба түүний
хоёр талаар Бүгд Найрамдах Монгол Ард Улс гэсэн үсэгтэй байна” гэж заасан

                                         481
                          Монголын түүх, соёл, ёс заншил

байна. Үндсэн хуулийн заалтаар урьдах улсын тугийн хэмжээ нь тэг дөрвөлжин
байсныг өөрчилж, тэгш өнцөгт болгосон төдийгүй улсын нэрийг нэмэн бичих
талаар тусгайлан заажээ.
    1945 онд БНМАУ-ын Бага Хурлын Тэргүүлэгчдийн хурлаар төрийн далбааг
“2:1 хэмжээтэй улаан ба хөх өнгийн эдээр үйлдэх бөгөөд үүнд уртын гуравны
нэг хувийн хэмжээгээр дундаа агаарын адил хөх өнгөтэй байх ба гуравны хоёр
хувь нь болох түүний хоёр тал нь улаан өнгөтэй байна. Ишинд уях талын улаан
дэвсгэрийн дунд талд алтан шар өнгийн таван хошуу байх ба түүний доод талд
мөн адил шар өнгөөр үйлдэгдсэн бөгөөд бадамлянхуан цэцэггүй соёмбо” байхаар
заажээ. Улмаар 1949 оны үндсэн хуулийн нэмэлт болон 1960 оны үндсэн хуулинд
хэлбэр хэмжээг хэвээр батласан байна.
    1992 оны үндсэн хуулиар өмнөх төрийн далбааны өнгө, хэлбэр, хэмжээ,
харьцааг хэвээр үлдээж харин ишин талын улаан дэвсгэр дэх соёмбоны дээд талд
байрлаж байсан алтан шар өнгийн таван хошуу тэмдгийг хассан байна. Ийнхүү
эдүгээг хүртэл Монголчууд төрийн далбаандаа соёмбо тэмдгийг тасралтгүй
хэрэглэсээр ирсэн билээ.
    Есөн     хөлт     цагаан    сүлд:
Монголчууд 1206 онд Чингис хааныг
Их Монгол Улсын хаан ширээнд
өргөмжлөхдөө есөн хөлт Цагаан тугаа
босгож, их эзэн хаан туг сүлдэндээ
мөргөн ёсолж байжээ. Энэ үеэс
Цагаан туг нь Монгол Улсын төр өнө
мөнхөд мандан бадарч, төр улс, түмэн
                                       Зураг 12.6. Төрийн 9 хөлт цагаан туг
олон амар төвшин аж төрөхийн Тайлбар: Чингис хааны үеэс уламжилсан
бэлгэдэл болон төрийн орд өргөөнөө Эх сурвалж: https://ikon.mn/
залагдсаар иржээ. Уг сүлдний орой дээр нь алтан шармал төмрөөр урласан гал
бүхий гурван үзүүрт ган сэрээтэй, түүний доорх дугариг царнаас цагаан хялгасан
хөхлийг 81 нүхнээс нарийхан зүссэн ямааны арьсан сураар бэхэлж унжуулсан
байдаг. Цагаан туг нь гол сүлд болон түүнийг тойрсон есөн элч сүлдээс бүрддэг
тул есөн хөлт Цагаан туг хэмээн нэрлэжээ. Монголчууд Манжийн эрхшээлд
орсноос хойш Цагаан тугийг Халх болон Өвөр монголын олон газарт тахиж байв.
Монгол Улс ардчилсан хөгжлийн замд шилжсэний дараа 1992 онд Цагаан тугийг
шинээр бүтээн залж, төр улс энх мөнх оршихын бэлгэдэл болгон залжээ. Төрийн
есөн хөлт Цагаан тугийг Төрийн ёслол хүндэтгэлийн өргөөнд байрлуулж жил
бүрийн улсын их баяр наадмын өдрүүдэд Төв цэнгэлдэх хүрээлэнд залж
цэнгүүлэх ёслолыг гүйцэтгэдэг.
    Төрийн тамга: Монголчууд Хүннүгийн үеэс эхлэн төрийн үйл хэрэгт тамга
хэрэглэх болж, хожим монгол нутагт байгуулагдсан эртний улсуудад энэхүү

                                      482
                             Монголын түүх, соёл, ёс заншил

уламжлалын дагуу төрийн тамга хэрэглэх болсныг түүхэн сурвалжийн мэдээ
                                        баталж байдаг. Тухайлбал, монгол угсааны
                                        Тоба улсын хаан IV зуунд хүрэн цацал
                                        оосортой алтан тамга хэрэглэж байсан тухай
                                        баримт үлдсэнээс гадна Түрэг, Уйгур,
                                        Киданы үед төрийн тамганы хэрэглээ,
                                        үнэлэмж нэгэнт тодорхой болж хэлбэршин
                                        тогтсон байжээ. Их Монгол Улсын Гүюг
                                        хаанаас 1246 онд Ромын Папт илгээсэн
                                        төрийн бичгийг батламжилсан тамганы
Зураг 12.7. Их Монгол улсын тамга
Тайлбар: Төрийн дархан                  дардсыг судлаачид Чингис хаан амьд
Д.Энхдаваагийн сэргээлт                 сэрүүндээ төрийн хэрэгт хэрэглэж байсан
Эх сурвалж: http://www.parliament.mn/
                                        тамганы бичээс мөн гэж үздэг. Хааны зарлиг
шийдвэрийн хүчин төгөлдөр шинжийг тодорхойлох хамгийн чухал батламж бол
төрийн тамга болно. Иймээс Чингисийн төрийн тамгыг түүний хүү Өгэдэй хаан,
ач Гүюг хаан алин боловч уламжлан авч хэрэглэж байсан болох нь нэгэнт
маргаангүй юм. Их Монгол Улс байгуулагдсаны 800 жилийн ойгоор Их Монгол
Улсын төрийн Хас эрдэнийн тамгыг шинээр бүтээн залсан байна.
     Монголчуудын                 тусгаар
тогтнолын төлөөх Үндэсний эрх
чөлөөний хөдөлгөөн ялж, 1911 онд
Олноо өргөгдсөн Монгол Улс
байгуулагдсанаар Манж Чин улсын
үед хэрэглэж байсан тамга тэмдэг,
сүлд далбааг өөрчилж үндэсний зан
заншил,        шүтлэг        бишрэлийн Зураг 12.8. Төрийн тамганы уламжлал
                                           Тайлбар: а/ 1924 оны Улсын их хурлын тамга, б/
зүйлсийг          тусгасан        төрийн 1990 оны ерөнхийлөгчийн тамга
бэлгэдлийн зүйлс, тамга тэмдгийг Эх сурвалж: http://www.parliament.mn/
шинээр үйлдэн хэрэглэх болж хааны төрийн тамгыг хаш эрдэнээр хийж, түүнд
Монголын эртний төрийн бэлгэдлийг сэргээн хэрэглэсэн. 1924 онд Улсын Их
Хурал, Улсын Бага Хурал гэх төрийн шинэ байгууллагууд бүрэлдэн бий болсноор
тамгыг нь Дотоод яаманд ган төмрөөр урлан бүтээсэн байдаг. 1930 оны үеэс
эхлэн уламжлалт дөрвөлжин хэлбэрийг орхин ихэнхдээ дугуй хэлбэртэйгээр
бүтээгдэх болсон бол 1940 оноос улсын хэмжээнд металл (төмөр, гууль) эдээр
хийгдсэн тамга бараг хэрэглэгдэхээ больж, үүний оронд ихэвчлэн резин ул бүхий
модон тамганууд хэрэглэгдэж эхэлсэн байна.
     1940, 1960 оны Үндсэн хуулиудад баталсан Төрийн сүлдийг тухайн үеийн
тамганы дардаст голлуулан томоор дүрсэлж эргэн тойрон байгууллагын нэрийг
бичсэн байдаг. БНМАУ-ын Ардын Их Хурлын 12 дахь удаагийн сонгуулийн

                                          483
                          Монголын түүх, соёл, ёс заншил

Анхдугаар чуулганаар 1990 оны IX сард Монгол Улсын түүхэнд анх удаа
Ерөнхийлөгч болон Дэд Ерөнхийлөгчийг сонгон баталж тэдгээрт эх биеийг
модоор, дардасыг резинээр урласан тамгадыг олгосон байдаг.
                                 Төрийн дуулал: Монголчууд “Эртний сайхан”
                                 дууг Их Монгол улсын үед төрийн дууллын
                                 шинжтэйгээр ашиглаж байсан байж магадгүй гэх
                                 зарим аман уламжлал байдаг ч өнөөг хүртэл
                                 тодорхой гэрч баримтаар нотлож чадаагүй юм.
                                 1914    онд    Санкт-Петрбургийн     Маринийн
                                 (Маринский) театрын хөгжимчин А.Кадлецаар
                                 “Зуун лангийн жороо луус” дууллын аяыг
                                 зохиолгосон нь Богд хаант Монгол Улсын албан
                                 ёсны төрийн дуулал болсон гэж үзэж болохоор
                                 бөгөөд 1922 он хүртэл төрийн дууллын хэмжээнд
                                 хэрэглэж байсан. 1924 оноос С.Буянэмэх шүлгийг
Зураг 12.9. Төрийн дууллын хөшөө зохиож, Н.Насанбат аяыг хийсэн “Монгол
Тайлбар:Төрийн ордны урд
Эх сурвалж:                      Интернационал” хэмээх дуу 1950 оныг хүртэл
http://www.touristinfocenter.mn/ Монгол улсын төрийн дууллын үүргийг гүйцэтгэж
байлаа. Дууны агуулга нь дарлагч ангийн эсрэг тэмцэж буй дэлхийн хөдөлмөрчин
ард түмний тэмцэл, олон улсын коммунист хувьсгалт хүчний эв нэгдлийн тухай
өгүүлсэн байдаг.
      Хөгжмийн зохиолчдын дунд зарласан уралдаанд ирүүлсэн Л.Мөрдоржийн
бүтээлийн эхлэл, Б.Дамдинсүрэнгийн бүтээлийн төгсгөлийг нийлүүлэн
бүтсэн аянд Ц.Дамдинсүрэн зохиолч үг бичсэнийг БНМАУ-ын Бага Хурлын
Тэргүүлэгчдийн зарлигаар баталснаар 1950 онд Монгол улс анх удаа албан ёсны
төрийн дуулалтай болжээ. 1961 онд сүлд дууллын үгийг Ц.Гайтав, Ч.Чимэд
нарын зохиосон үгээр сольж байгаад 1991 оноос анхны үгийн хувилбараас Ленин,
Сталин зэрэг хүний нэр орсон нэг бадгийг албан ёсоор хассан байна. Улмаар
2006 онд Их Монгол улсын 800 жилийн ойг тохиолдуулан төрийн дууллын үгээс
хувьсгал, дайсан зэрэг ангич үзэл санаа илэрхийлсэн зарим хэсгийг хэсэгчлэн
өөрчилсөн.
      Улсын цол, одон тэмдэг: Албан ёсоор төрийн бэлгэдэлд ордоггүй боловч
төрөөс өөрийн орны болон гадаад орны иргэд, байгууллагад хүртээдэг онцгой
бэлгэдлийн нэг нь улсын цол, одон тэмдэг байдаг. Эдүгээ Монгол улсад одон
медалийг зүүж хэрэглэх явдлыг 1990 онд баталсан “Цол, одон, медалийн тухай
дүрэм”-ээр зохицуулж байна. Энэхүү дүрмээр улсын баатар, хөдөлмөрийн баатар,
ардын зүтгэлтэн, гавъяат зүтгэлтэн цолууд, одон, медаль нь төрийн дээд шагнал
мөн гэж заагаад цол, одон, медаль тус бүрийн шагнах журмыг тодорхойлжээ.


                                      484
                              Монголын түүх, соёл, ёс заншил

    Улсын Баатар цол: Монгол Улс тусгаар тогтнолоо сэргээсний дараа Богд
хааны зарлигаар дайн тулалдаанд баатарлаг гавьяа байгуулсан цэрэг, дарга
нарт “Баатар” цол олгож эхэлжээ. Анх 1912 онд Ховд хотыг Манж, Хятад
цэргээс чөлөөлөх байлдааныг удирдсан болон мөн байлдаанд баатарлаг гавьяа
байгуулсан 11 хүнд олгосон бөгөөд үүнээс хойш 1923 он хүртэлх хугацаанд Богд
хааны зарлигаар 130 орчим хүнийг уг цолоор шагнажээ. Богд хааны зарлигаар
олгосон Баатар цол нь ихэвчлэн Хатан баатар, Манлай баатар, Зоригт баатар,
Шаламгай баатар, Хурц баатар гэх мэт тодотголтой байв.




Зураг 12.10. Улсын баатар цолны илэрхийлэл
Тайлбар: а/ Ховдыг чөлөөлөх байлдаанд баатарлаг байлдсан цэргүүдэд Баатар цол шагнах тухай
Богд хааны зарлиг (1912), б/ БНМАУ-ын Баатрын тэмдэг (1940-өөд он), в/ баатар цолны алтан
таван хошуу тэмдэг
Эх сурвалж: https://mongoltoli.mn/, https://mn.wikipedia.org/

    Улсын Бага Хурлын Тэргүүлэгчид, Ардын Сайд нарын Зөвлөлийн 1936 оны
2 дугаар сарын 21-ний өдрийн хамтарсан хурлаас “Ардын хувьсгалт цэргийн
дээд алдар цолыг буй болгох тухай” тогтоол гарчээ. Уг тогтоолоор БНМАУ-ын
Баатар цолыг “Улсын ба ард түмний төлөө дайсан этгээдүүдийг онц баатарлагаар
байлдан дарж цусан гавьяа байгуулсан” хүмүүст олгохоор шийдвэрлэж,
байлдааны үүргээ нэр төртэй биелүүлсэн Ш.Гонгорт БНМАУ-ын Баатар цолыг
анх олгожээ. Үүнээс хойш нийт 60-аад хүнд БНМАУ-ын Баатар цол шагнасны
дотор арав гаруй хүнд Баатар цолыг нэхэн олгожээ.
    1939 оны Халхын голын дайн, 1945 оны Чөлөөлөх дайнд Монгол Ардын
Хувьсгалт цэргийг удирдсан маршал Х.Чойбалсанд 1941 онд “БНМАУ-ын
шалгарсан баатар”, 1945 онд “БНМАУ-ын хошой баатар” цол шагнажээ.
Түүнчлэн БНМАУ-ын Баатар цол хүртсэн эмэгтэй 2, гадаадын (ЗХУ-ын) 18 иргэн
байна. Хамгийн сүүлд 2014 онд ахмад дайчин П.Шагдарсүрэнд Монгол Улсын
Баатар цол олгож, баатрын Алтан таван хошуу медаль, Сүхбаатарын одонгоор
шагнажээ.
    Хөдөлмөрийн баатар: БНМАУ-ын АИХ-ын Тэргүүлэгчдийн 1956 оны 12
сарын 31-ний өдрийн зарлигаар социализм байгуулах үйлсэд гарамгай

                                           485
                         Монголын түүх, соёл, ёс заншил

                                         амжилт гаргасан хүмүүст “БНМАУ-ын
                                         хөдөлмөрийн баатар” цол олгох болсон
                                         бөгөөд цол шагнагчдад Сүхбаатарын
                                         одон, “Алтан соёмбо” медаль олгож
                                         байхаар заажээ. Анхны “БНМАУ-ын
                                         Хөдөлмөрийн баатар” цолыг 1957 онд
                                         Налайхын уурхайн бэхлэгч малтагч Д.
Зураг 12.11. Монгол улсын цолны тэмдгүүд Даваажав хүртжээ. 1992 оны Үндсэн
Тайлбар: а/ Хөдөлмөрийн баатрын тэмдэг,
б/ Ардын зүтгэлтний тэмдэг, в/ Гавъяат   хуулиар Улсын нэрийг “Монгол Улс”
зүтгэлтний тэмдэг                        хэмээн нэрлэх болсон тул үүнээс хойш
Эх сурвалж: https://mn.wikipedia.org/
                                         Монгол Улсын Хөдөлмөрийн баатар цол
олгох болсон. Энэхүү цолоор нийтдээ 170-аад хүн шагнагдсан байна.
     Ардын зүтгэлтэн: “Ардын зүтгэлтэн” цолыг өөрийн мэргэжил, ур чадвар,
авъяас билгээрээ тодорч, амжилт бүтээлээрээ ард олондоо хүндлэгдсэн эмч,
багш, тамирчид, жүжигчид, зохиолчид, зураачид, уран бүтээлчдэд олгоно гэж
заасан бөгөөд ардын зүтгэлтэн цол хүртсэн хүмүүст цолны тэмдэг, үнэмлэх,
мөнгөн шагналыг олгоно. Дотор нь ардын жүжигчин, ардын зураач, ардын уран
зохиолч, ардын багш, ардын эмч гэсэн ангиллаар олгож байна. Ардын жүжигчин
цолыг анх 1942 онд Ц.Цэгмид, ардын зураач цолыг анх 1965 онд Ү.Ядамсүрэн,
ардын багш цолыг анх 1981 онд Г.Батсүх, ардын уран зохиолч цолыг анх 1986
онд Ц.Дамдинсүрэн, ардын эмч цолыг анх 1990 онд Р.Пүрвээ нар тус тус хүртжээ.
     Гавъяат зүтгэлтэн: Гавъяат зүтгэлтэн цолыг өөрийн мэргэжил, ур
чадвар, авъяас билгээрээ тодорч, амжилт бүтээлээрээ ард олондоо хүндлэгдсэн
мэргэжилтнүүдэд олгодог бөгөөд цол хүртсэн хүмүүст цолны тэмдэг, үнэмлэх,
мөнгөн шагналыг олгоно. Гавъяат цолыг багш, хүний болон малын эмч,
зоотехникч, дасгалжуулагч, тамирчин, барилгачин, тээвэрчин, нисгэгч, техникч,
уурхайчин, жүжигчин, холбоочин, усжуулагч, хуульч, эдийн засагч болон соёл,
урлаг, байгаль орчин, худалдаа зэрэг салбарын зүтгэлтнүүдэд олгодог.
     Түүхэн одонгууд: Богд хааны
зарлигаар 1913 онд “Эрдэнийн
очир” одонг баталж дүрмийг нь
гаргажээ. Тус одон нь тэргүүн,
дэд, гутгаар хэмээх гурван
зэрэгтэй. Тэргүүн зэргийн одон
дотроо       гурван      зэрэгтэйгээс
тэргүүн зэрэг нь солбисон алтан Зураг 12.12. Эрдэнийн очир одон
очир бөгөөд төв дунд ба толгойд Тайлбар: II, III зэргийн одонгууд
нь сувд шигтгээд ард нь “Монгол Эх сурвалж: https://mongoltoli.mn/
Улсын эртний Богд хаан Чингисийн Эрдэнийн Очир” хэмээн цоолборлож,

                                     486
                             Монголын түүх, соёл, ёс заншил

тусгайлан олон улсын хаан эзэнд өргөмжлөн олгоно. Тэргүүн зэргийн хоёрдугаар
одон нь солбисон алтан очир, үүний төв дунд нь сувд, толгойд нь улаан эрдэнэ
чулуу шигтгээд ард нь “Монгол Улсын эртний богд Халхын Очир Автай сайн
хааны Эрдэний Очир” хэмээн цоолборлож, тусгайлан олон улсын хаан эзний
тайж, Чин ванд олгоно. Тэргүүн зэргийн гуравдугаар одон нь солбисон алтан
очир, үүний төв дунд ба толгойд нь цөм улаан эрдэнэ чулуу шигтгээд ард нь
“Монгол Улсын шарын шажны эзэн анхдугаар дүрийн Богд Живзүндамба ламын
Эрдэнийн Очир” хэмээн цоолборлож, тусгайлан олон улсын угсаа ван, гүн, улсын
нагац нарт олгоно. Дэд зэргийн одон дотроо дөрвөн зэрэг бөгөөд Монголын
түшмэдийн зэргээр вангийн, бэйлийн, бэйсийн, гүнгийн зэргээр одонгуудыг дэс
дараалан нэрлэж одонгийн ар талд дэсийг монгол үсгээр цоолборлон үйлдэж
олгоно. Гутгаар зэргийн одон таван зэрэгтэй байдаг нь түшмэлийн таван зэргээр
тэргүүн, дэд, гутгаар, дөтгөөр, тавдугаар зэрэг хэмээн ялгаварлан тогтоожээ.
                                                          1926 оноос дотроо 3 зэрэг бүхий
                                                          “Бичгийн гавъяаны одон” олгож
                                                          эхэлсэн боловч нэг хэсэг “Аж
                                                          ахуйн гавъяаны одон” болж
                                                          хувирсанаа 1930 онд Аж
                                                          үйлдвэрийн гавъяаны одон
                                                          болж өөрчлөгдсөн. Мөн 1926-
                                                          1930 онд “Цусан гавьяаны” I, II
Зураг 12.13. Түүхэн зарим одон
Тайлбар: а/ Цусан гавъяаны одон, б/ Маршалын од           зэргийн одонгоор онцгой гавьяа
Эх сурвалж: http://www.man.mn/ https://www.mongolbank.mn/ байгуулсан    цэрэг дайчдыг
                                                          шагнадаг байсан байна. Харин
Маршалын од нь шижир алтаар төвийлгөн хийсэн тал бүр тийшээ цацарсан 108
ширхэг алтан цацраг бүхий 12 талт хошууны үзүүрийн диаметр нь 75 мм байх
бөгөөд 108 алтан цацрагийн гол дунд 40 мм диаметр өргөн хүрээтэй Очир алмааз
чулуун шигтгээт улаан паалант таван хошуу байлаа. Таван хошууны уулзвар
бүрт нарийн хүрээтэй гурвалжилсан үзүүртэй Очир алмааз чулуун шигтгээ
байна. Таван хошууны голд 25 мм диаметртэй, өнгөт паалантай 1940 оны
БНМАУ-ын төрийн сүлдийг байрлуулсан байжээ.
     Одоо хэрэглэж байгаа одонгууд: Монгол Улсын төрийн дээд шагнал-
тэргүүн зэргийн одон “Чингис хаан” одон нь Монгол Улсын төрийн дээд,
тэргүүн зэргийн одон бөгөөд анх 2005 оноос эхлэн Монгол Улсын тусгаар
тогтнол, бүрэн эрхт байдал, үндэсний эв нэгдлийг бататган бэхжүүлэх, төрт ёсны
түүх, соёлынхоо уламжлалыг гүнзгий судалж, хойч үедээ өвлүүлэх, дэлхийн
бусад оронд сурталчлан таниулах үйлсэд хувь нэмрээ оруулсан, онцгой гавьяа
байгуулсан иргэнд Үндэсний их баяр наадмаар хүртээж байснаа 2012 оноос
“Монгол бахархлын өдөр”-өөр хүртээж байх болсон. Тус одонгоор шагнагдагч

                                          487
                              Монголын түүх, соёл, ёс заншил

нь дараагийн “Чингис хаан” одонг гардуулах болон төрийн ёслолын арга
хэмжээнд уригдаж, жил бүр Ерөнхийлөгчийн гарын бэлэг авч, Монгол Улсын
Ерөнхийлөгчийн гадаад улсад хийх албан ёсны айлчлалын бүрэлдэхүүнд багтах
эрхийг эдэлдэг байна.




Зураг 12.14. Одоо хэрэглэж байгаа одонгоос
Тайлбар: а/ Чингис хааны одон, б/ Сүхбаатарын одон, в/ Хөдөлмөрийн гавьяаны улаан тугийн
одон, г/ Алтан гадас одон
Эх сурвалж: http://www.mnb.mn/, http://writersunion.mn/

    Үүнээс гадна Сүхбаатарын одон, Хөдөлмөрийн гавъяаны улаан тугийн одон,
Цэргийн гавъяаны улаан тугийн одон, Алтан гадас одон, Цэргийн гавъяаны
одонгуудаар улс, нам олон нийтийн байгууллага болон хоршооллын байгууллага,
үйлдвэрийн газарт он удаан жил идэвх зүтгэлтэй ажилласан хүмүүсийг хүнлэг
ардчилсан нийгэм байгуулах болон улс орныг батлан хамгаалах үйл хэрэгт
оруулсан хувь нэмрийг харгалзан шагнаж, үнэмлэхийн хамт олгодог. “Алтан
гадас” одонг анх 1936 онд, “Сүхбаатарын одон”-г 1948 онд, “Эхийн алдар” одонг
1959 онд олгож эхэлжээ.
    Медаль: Хөдөлмөрийн хүндэт медаль, Цэргийн хүндэт медаль, Шударга
журам медаль, Найрамдал медаль, Атарчдын алдар медаль, Ахмад дайчин
медаль, түүхт ойн медалиуд, Дайчин алдар I, II, III медалиуд багтана. Төрийн
одон медалийг зүүн дээд энгэрт зүүх ба харин салбарын гавъяат цол тэмдгийг
баруун дээд энгэрт зүүнэ. Одон медалийг зүүхдээ хамгийн өндөр зэрэглэлийн
одонгоос эхлэн баруунаас зүүн тийш дараалуулан зүүнэ.
    Төрийн шагнал: Урлаг, соёл, шинжлэх ухааны хамгийн эрхэм хүндтэй
шагналын нэг бөгөөд анх 1946 онд Д.Нацагдоржийн “Сүхбаатарын намтар”
хэмээх түүхэн зохиолд олгожээ. Төрийн шагналын энгэрийн тусгай тэмдэг 1962
онд бий болжээ. Одоо мөрдөж байгаа дүрмээр Монгол Улсын иргэдийн авьяас
билэг, оюуны бүтээлийг төрөөс шалгаруулан үнэлж Монгол Улсын Төрийн
шагнал олгох бөгөөд шинжлэх ухаан, танин мэдэхүйн шинэ онцгой туурвил,
анхдагч шинэ техник, технологи, урлаг, утга зохиолын гоц содон нэгэн цогц, дан
бүтээл байхаар тусгажээ.
    Эдгээрээс гадна “дөрвөн төрийн арван буянт номын цагаан түүх”-энд
дурьдсан төрийн есөн бэлгийг Монголын ноёд язгууртнууд удам дамжин тахиж

                                           488
                           Монголын түүх, соёл, ёс заншил

хүндэтгэсээр иржээ. Үүнд 1. Хараа ихт
хар туг (Бусдыг айлгахын бэлгэ-төр,
цэргийн сүр хүчийг бадруулж улс оронд
харш бүхнийг нам дарах утгатай), 2.
Хашгираа ихт улаан бүрээ (Хамгаар
хүндэтгэхийн бэлгэ-тэнгэрийн мянган
луу хүрхрэн дуугарсан мэт сүрлэг дуутай
болохоор дайсан этгээд түүнийг сонсоод
манаран унах утгатай), 3. Хүчин ихт хар
хор буюу сум (Бие сахихын бэлгэ-хурц
ухаан, эрэмгий зориг, батлан хамгаалах,
ялан дийлэхийн утгатай), 4. Цог ихт шар
шүхэр (Олноо өргөгдөхийн бэлгэ-
халуунд сэрүүцүүлэх, бороо цасанд
нөмөрлөн дулаацуулдаг учир төрийн Зураг 12.15. Төрийн есөн их бэлгэ
энэрлийг бэлгэддэг утгатай) , 5. Зангараг Тайлбар: Түүхэн бэлгэдлийн зүйл
                                            Эх сурвалж: Х.Нямбуу. Өвөөгийн өгүүлсэн
ихт алмаас илд (Засаг явуулахын бэлгэ- түүх. УБ., 1990.
төрийн хэргийг явуулахад хэрэглэх ухаан,
хүчний хослолыг илэрхийлсэн утгатай), 6. Чийрэг сайн алтан эмээл (Явдлын
бэлгэ-санасан үйлсээ бүтээхийг бэлгэдсэн утгатай), 7. Ээл ихт хүнд бүс (Төр
тогтоохын бэлгэ-задарсныг битүүлж, бүтэж явахыг бэлгэдсэн утгатай), 8. Өндөр
                                      талбарт исэр (Хүнд суудлын бэлгэ-төрийн
                                      засаг захиргаа төв түвшин байхыг
                                      бэлгэдсэн утгатай), 9. Түшиг сайн өрлөгүүд
                                      (Найз нар арга билгийн бэлгэ-улс төрд
                                      үнэнч, эрдэм чадал төгс байхыг бэлгэдсэн
                                      утгатай) гэсэн зүйлүүдийг багтааж үзнэ.
                                          Эртний Монголын төрийн есөн их
                                      бэлгэ нь уламжлагдах явцдаа буддын
                                      шашны нөлөөгөөр Энэтхэг, Төвөдийн
                                      төрийн бэлгэдлийн зүйлстэй холилдож
                                      төрийн долоон эрдэнэ хэмээх бэлгэдлийг
                                      буй болгосон байна. Эдгээрийг эртний
                                      Энэтхэгийн Загарвардийн хааны эдэлж
                                      байсан эрдэнийн зүйл гэж домоглодог
                                      бөгөөд      Монгол       орон      Манжийн
Зураг 12.16. Төрийн долоон эрдэнэ
                                      захиргаанаас ангижирч тусгаар улс болсон
Тайлбар: Түүхэн бэлгэдлийн зүйл       1911 онд төрийн долоон эрдэнийг биетээр
Эх сурвалж: http://www.parliament.mn/ буй болгосон байна. 1. Төр улсын бат

                                       489
                          Монголын түүх, соёл, ёс заншил

найрамдлыг илтгэх Хүрд эрдэнэ (төр улс, айл гэр, хүн ард нь номын гэрлээр
гийгүүлэгдэн юунд ч дийлдэшгүй бат байхын бэлгэдэл), 2. Хүслийг хангах
Чандмань эрдэнэ (гурван зууван зугуйг чандмань, таван дугуйг зэндмэнэ буюу
норов гэж нэрлэдэг бөгөөд бие, хэл, сэтгэл гурвын хүслийг хангах болон харах,
амтлах, үнэрлэх, сонсох, хүртэх гэсэн тэгш таван хүслийг хангахын бэлгэдэл),
3. Харилтгүй зоригт түшмэл эрдэнэ (хатуу цаазаар бусдыг айлгахгүй олонд
хүндлэгдэн явахын бэлгэдэл), 4. Амгалангаар цэнгүүлэгч Хатан эрдэнэ (үргэлжид
муу үйлийг тэвчин амар амгалан байхын бэлгэдэл), 5. Цаглашгүй эрдэм төгс Заан
эрдэнэ (эрдэм төгс, уужуу тайван, ачааны хүндийг үүрч чадахын бэлгэдэл), 6.
Тэнцэшгүй эрдэм төгс Морин эрдэнэ (хурдан түргэн атлаа аядуу зөөлөн явж
бүгдэд түгэн хүрэхийн бэлгэдэл), 7. Бахдам чадал төгс Жанжин эрдэнэ (бардагнаж
доодсыг дарлахгүй, баатархаж олныг сүрдүүлэхгүй чадал төгс байхын бэлгэдэл)
эдгээр болно.




                                      490
                          Монголын түүх, соёл, ёс заншил

                       12.2. ЭРИЙН ГУРВАН НААДАМ

                                          Монголчуудын     ёслол    хүндэтгэлийн
                                          томоохон цогцолбор болсон эрийн гурван
                                          наадмын гарал үүслийн он цагийг
                                          нарийвчлан хэлэхэд бэрхшээлтэй ч
                                          одоогоос 4 орчим мянган жилийн тэртээд
                                          “эрийн гурван мөрий” хэлбэрээр явагдаж
                                          байсан бололтой. Тэрхүү ёс заншил
                                          хөгжлийн явцад наадмын утга агуулга,
                                          зохион байгуулалт, хамрах хүрээ нь
Зураг 12.17. Дэл уулын хадны зураг        өөрчлөгдсөөр ирсэн боловч нэр томъёоны
Тайлбар: Бөхчүүд, үзэж буй хүмүүс
Эх сурвалж: https://www.facebook.com/ Дэл хувьд эхлэл үүслийн тэрхүү утгаа огт
уулын гайхамшиг ТББ                       алдалгүй одоог хүрчээ. Эрийн гурван
мөрий нь харь овгоос гэрлэх заншилтай эртний үед хэвшсэн бөгөөд уг наадаан
тэмцээнд хэн тэргүүлсэн нь дагиныг авч урагладаг ёсны улбаа юм. Хүннүгийн
үед жилд гурван удаа их цэргээ цуглуулж баяр наадам үйлдэн, түүгээрээ
цэргийнхээ бэлэн байдал, бэлтгэлийг хангадаг байсан гэсэн мэдээ бий. Мөн
Хүннүчүүд нар, саранд мөргөх тахилгадаа зориулан наадам хийдэг байсан байх
магадлалтай бол Жужан улсын үед тэднийг бөх барилдах, морь уралдахаас
өөрийг мэддэггүй хэмээн тэмдэглэсэн нь эрийн гурван наадмын бүрэлдвэр хэсэг
хөгжиж байсныг харуулна.
     Их Монгол улсын үеэс наадмыг “дэлгэр дүүрэн гурван зүйлийн наадам”
хэмээн нэрлэх болж 1226 онд Сартуул улсыг байлдан дагуулсны эцэст Эргүнэ
мөрний хөндийн Буга Сочихай гэдэг газар ялалтын баяраа тэмдэглэн хийсэн
наадамд сурын тэмцээнд нь хавт Хасарын ач хүү Есүнхэй мэргэн 335 алд газраас
байгаа харван оносныг алдаршуулан мөнхжүүлж боржин чулуун гэрэлт хөшөө
босгосон байдаг билээ. Энэ нь Монголчуудын эрийн гурван наадмын нэгэн
томоохон төрөл болсон сурын харвааны гарамгай амжилтыг тэмдэглэснээрээ
тухайн үед Монголчууд наадмыг өргөн хэмжээнд зохион байгуулж, дээд
амжилт (рекорд)-ыг онцгойлон тэмдэглэж байсныг харуулж байгаагаараа дахин
давтагдашгүй үнэ цэнэтэй юм.
     Батмөнх Даян хааны отгон хүү Гэрсэнз Жалайр хунтайжийн дараа Халхын
нутаг дэвсгэрийг түүний эхнэр Хатанхай долоон хүүдээ хуваан өгч захируулснаас
жилд нэг удаа нийлж хийдэг наадмаа “Халх долоон хошуу наадам” хэмээн
нэрийдэх болсон байна. Улмаар улс төрийн хувьд Монгол улс Манж Чин
улсын эрхшээлд орж төрийн тусгаар тогтнолоо нэгэнт алдсан тул 1778 оноос
Монголчуудыг зөвхөн нутгийн онгон уул овоог тахин наадам хийж байх тухай
Манжийн хаанаас зарлиг гаргаснаар албан ёсоор улсын хэмжээний наадам

                                      491
                                Монголын түүх, соёл, ёс заншил

тасалдах болжээ. 1635 онд халхын Түшээт хан Гомбодоржийн хоёрдугаар хөвгүүн
Занабазарыг Халхын шарын шашны толгойлогч Богд Жавзандамба хутагт хэмээн
тодруулж, түүнд зориулж 1640 оноос “даншиг” наадам хийж эхлэснээс хойш
наадмыг “долоон хошуу даншиг наадам” хэмээн нэрийдэх болжээ.




Зураг 12.18. Абтай сайн хан
Тайлбар: Бөхийн барилдаан үзэж буй байдал
Эх сурвалж: https://www.wikiwand.com/mn/

    “Даншиг” буюу “Бат-Оршил өргөх” шашны ёс, түүнийг дагалдан хийдэг
наадмыг Монголчууд хууль мэт ёс төр болгон тэмдэглэсээр ирсэн ба энэ наадамд
дөрвөн аймгийн чуулган дарга, жанжин төдийгүй засаг, тайж нар хүртлэх хаад,
ноёд нэг ч дуталгүй ирэх бөгөөд ирэхгүй бол хүнд шийтгэл хүлээх тул өөр өөрийн
харъяат хошуудаас эд мөнгө, бөх, морь, харваачдыг авч ирэх ёстой байжээ.
Даншиг наадмыг өөрийн биеэр үзэж дэлгэрэнгүй тэмдэглэн үлдээсэн гадаадын
аялагч жуулчдын цөөн мэдээлэл бий. Даншиг наадмыг 1912 оныг дуустал эхэн
үедээ гурав, дөрвөн жилд нэг удаа, улмаар жил болгон хийж, сүүл үе рүүгээ
богдын жил орох, орон нутагт айлчлах зэрэгт зориулан “тусгай даншиг”, “бага
даншиг” зэрэг нэрийдлээр хоёр удаа хийдэг байжээ. Богд хаант Монгол улсын
эхэн үед даншиг наадам, арван засгийн наадмуудыг хэвээр үргэлжүүлэн хийж
байсан боловч 1913 оноос даншиг наадмыг хийхээ больжээ.




Зураг 12.19. Наадмын түүхэн зургууд
Тайлбар: а/ Долоон хошуу даншиг наадам, б/ Арван засгийн наадам
Эх сурвалж: https://ikon.mn/, Монгол бөхийн нэвтэрхий толь. УБ., 2013.




                                             492
                               Монголын түүх, соёл, ёс заншил

    Тухайн үед даншиг наадамтай нэгэн зэрэг хийгдэж байсан наадам бол арван
засгийн наадам юм. “Арван засгийн наадам” гэж нэрлэсний учир нь анхандаа
Түшээт хан аймгийн арван хошуу засгийн ноёдууд нийлж шарын шашны эзэн
богд Жавзандамба хутагтад тусгайлан мандал өргөхдөө наадам хийж байсан тул
ийнхүү нэрлэсэн бөгөөд 1772 оноос Түшээт хан, Сэцэн хан болон богдын гурван
шавь газраас нийлж Богд хан, Хэнтий хан уулын тайлгын наадмыг хамтатган
хийдэг болсоноор “уул тайлгын наадам” хэмээн нэрлэх болжээ. Арван засгийн
наадамд ихэнхдээ төвийн нутгийг хамарч шигшигдсэн зуу гаруй бөхчүүд
барилддаг байсан боловч дөрвөн аймаг, шавь таван газраас бөхчүүд, харваачдыг
тоо заан ирүүлж байснаараа агуулгаараа улсын чанартай томоохон хэмжээний
наадам байсан гэж үзэж болно. Арван засгийн наадам ХХ зууны эхэн үе хүртэл
үргэлжилж ардын засгийн наадамтай залгасан байна.
    Ардын цэргийн анхны наадмыг 1921 онд Хиагт хотынхон Салдааз овоогоо
тахиж баярын наадам хийсэн байна. Ардын хувьсгал ялсаны дараа нэг хэсэгтээ
цэргийн наадмыг уул тайлгын наадамтай зэрэгцүүлэн хийж байсан бөгөөд 1922
оноос нийслэл хүрээг чөлөөлж, Ардын эрхт хэмжээт цаазат засгийг явуулсны
улсын баярыг жил бүр тэмдэглэн өнгөрүүлж байхаар тогтоосон.
    1923 оноос эхлээд цэргийн наадамд цэргийн жагсаал, үзүүлэх тоглолтыг
хамтатган явуулах болсноор цар хүрээ нь өргөжсөн боловч 1925 оноос уул
тайлгын буюу арван засгийн наадмыг цэргийн наадамтай нэгтгэн зохиож
байх болжээ. 1929 оныг хүртэл шинэ засаг төрийн улсын наадмын сүр хүчийг
бахдуулахын тулд алдар нэртэй бөхчүүд, харваачдыг зориудаар урин оролцуулж
түүнийгээ наадмын төсөвт тусгаж байжээ. Энэ явдал нь 1929 оныг хүртэл
үргэлжилсэн бөгөөд 1930 оноос бүх аймаг, сумдад хувьсгалын ойг өргөн дэлгэр
тэмдэглэх болсон учир цаашдаа “Улсын их наадам” хэмээн нэрлэх болсон ажээ.
Гэхдээ “улсын цэргийн наадам”, “улаан цэргийн наадам” хэмээн нэрлэх эсбөгөөс
“улсын ба улаан цэргийн наадам” хэмээн хамтатган нэрийдэж байлаа.




Зураг 12.20. Наадмын түүхэн фото зургуудаас
Тайлбар: а/ 1920-иод оны наадам, б/ 1930-аад оны наадам
Эх сурвалж: Б.Буяндэлгэр. Монгол бөхийн түүхэн товчоон. УБ., 2017.

    1936 оны наадмаас орчин цагийн дэлхий нийтийн биеийн тамир, спортын
хөгжлийн ололт амжилтыг харуулах, улам бүр ард олныг уриалан дуудах
зорилгоор наадмын үеэр 100 гаруй тамирчид оролцсон биеийн тамирын жагсаал,

                                            493
                           Монголын түүх, соёл, ёс заншил

спортын уран хөдөлгөөнт гимнастикийн тоглолтыг явуулах болжээ. 1955 онд
улсын наадмын уламжлалт зохион байгуулалтыг өөрчлөхийг зорин 256 бөхийг
сугалаагаар барилдуулсан боловч тэр нь цаашид дэмжигдээгүй юм. 1990-ээд
оноос Монгол орны нийгэм-улс төрийн байдал өөрчлөгдсөнөөр төрөл бүрийн
шашны зан үйл, шүтлэг бишрэлийн зориулалтаар хийгддэг наадмууд дахин
сэргэж, уул овоо тахих, шашны томоохон зүтгэлтнүүдийн түүхэн ойд зориулан
“даншиг” наадам хийх зэргээр өргөжин тэлсээр байна.
     “Монгол наадам” нь 2010 онд ЮНЕСКО-гийн “Хүн төрөлхтний соёлын
биет бус өвийн төлөөллийн жагсаалт”-д бүртгэгдсэн. Монгол наадам буюу эрийн
гурван наадам нь Монголын эртний уламжлалт баяр наадмын зан үйл бөгөөд эрт
дээр үеэс эрхэм хүндтэйгээр уламжлагдан тэмдэглэгдсээр ирсэн билээ. Монгол
наадам нь хурдан морины уралдаан, бөхийн барилдаан, сурын харваанаас
бүрддэг ба ардын аман болон язгуур урлаг, ардын мэдлэг түүнчлэн уламжлалт
гар урлалыг ч өөртөө багтаасан Монгол ардын зан үйлийн цогц ёслол юм.
     Бөхийн барилдаан: Монгол
нутагт анхны төрт улсыг үүсгэн
байгуулсан Хүннү гүрний үед бөхийн
барилдаан нь нилээд боловсронгуй
шатандаа нэгэнт шилжин орсон
байсныг тухайн үеийн дурсгалуудаас
олж харж болно. Шагайнаас дээхнүүр
татсан ээтгэрдүү хоншоортой гутал Зураг 12.21. Хүннүгийн үеийн хүрэл арал.
өмсөж, урт шалбуур өмдтэй, бугуй Тайлбар: Берлиний угсаатны зүйн музейд
                                        хадгалагдаж буй
хүрсэн ханцуйтай сүврэгэдэснээс Эх сурвалж: https://depts.washington.edu/silkroad/
ташаа орчимд хүртэл ухлаадастай museums/
бөгөөд ар зоогоороо үргэлж, дал мөрөөрөө бүрэн далдлан углаж өмсдөг, энгэр
цээж нь битүү, бүстэй өмсгөлтэй байна
     Бөхийн барилдааныг авхаалж самбаа уран мэхийг эрхэмлэдэг спортын нэг
төрөл төдийгүй уламжлалт ёс заншлын цогц гэж хэлж болох бөгөөд Монголын
үндэсний баяр наадмын хамгийн гол хэсэг юм. Монгол бөхчүүд барилдахдаа
жин, насны ялгааг үл харгалзах бөгөөд тохой, өвдөг, толгой, биеийн аль нэгэн
хэсгээр газарт хүрвэл унасанд тооцдог байна. Бөхчүүд цагт баригдахгүйгээр
уудам талбайд барилддаг бөгөөд нарийн утга бүхий ёслол хөдөлгөөн, хувцас
хэрэглэлтэй байдаг.
     Улсын баяр наадамд ихэвчлэн 512, 1024 бөх, орон нутгийн чанартай наадамд
32, 64, 128, 256 бөх барилддаг. Хамгийн ахмад цолтой бөхөө зүүн талын магнайд
гаргадаг ёстой. Бөхчүүд цолны дэс дараагаар эхэлж ам угтуулаа сонгон барилдах
бөхийг амлан авч барилддаг. Монгол үндэсний бөхийн цол нь аварга, арслан,
гарьд, заан, харцага, начин гэж байх бөгөөд аймгийн цолтой бөхчүүдийн дээд

                                       494
                              Монголын түүх, соёл, ёс заншил

цол нь арслан, сумын цолтой бөхчүүдийн дээд цол нь заанаар хязгаарлагддаг.
Өсвөрийн бөхчүүдэд тулгат, шонхор, шандас, харцага гэх мэтээр цол олгодог.
Цолоо бататгах тоолонд нэмэлт чимэг өгдөг журамтай.




Зураг 12.22. Бөхийн барилдааны түүхэн зургууд
Тайлбар: а/ 1920-иод оны бөхийн барилдаан, б/ Их монгол Х.Шаравжамц аварга,
в/ Бөхийн засуул дээрх ёслол, г/ Үзүүр түрүүний бөхчүүд
Эх сурвалж: http://www.mnb.mn/, https://eap.bl.uk/

    Монгол бөхийн гарах, дэвэх, шавах, өрөх зэрэг хөдөлгөөн нь хангарьд,
харцага, шонхор шувууны дэвэлт болон ямар нэг хүчит амьтны үйл хөдөлгөөнийг
дүрсэлсэн утга учиртай. Бөх эхэлж гармагцаа гуян дээрээ гурав алгадаад
засуулдаа очдог нь “эрийн гурван наадамд үнэн хүчээ үзье” гэсэн үг. Бөх хүн
засуулынхаа мөрнөөс нэг гараа салгахгүйгээр нөгөө гараа өргөн дэвж засуулаа
тойрон буцаж ирэн, дэвж байсан гараа мөрөн дээр нь буулган хоёр хөлөө дэвсэх
нь эзнийхээ гар дээр уяатай байгаа бүргэд, шонхор анд гарахынхаа өмнө тэсэж
ядан тэмүүлдэгтэй адил юм. Засуул нь малгайг аваад тавьдаг нь анч шувууныхаа
нүдний боолтыг аваад анд тавьж байгаатай адил утга учиртай юм. Засуулаасаа
гармагц бөх урагш огцом ухасхийн гүйснээ өндөр авч тэр өндрөөс газрыг харж
буй шувуу шиг дэвдэг. Бөх нэгэнт шувуу болж наадаж байгаа учраас хоорондоо
ярих үйлдэл хийдэггүй. Үг яриагаа зөвхөн үйл хөдөлгөөнөөрөө хийдэг.
    Дэвж дэлсэний эцэст барилдааны талбайн төв хойморт хүрээд гуяныхаа

                                           495
                           Монголын түүх, соёл, ёс заншил

дотор, гадна талд нэг нэг алгаддаг нь унагасан ч, унасан ч хонзонгүй гэсэн
үг бөгөөд хоёрын тоог монголчууд эвийн бэлгэдэл, тэгш эрхийн бэлгэдэл гэж
үздэг. Эсрэг бөхөө унагасан тохиолдолд орхигдсон бөх давсан бөхийнхөө суган
доогуур гарч “тахим авах” зан үйл гүйцэтгэдэг нь “хар хоргүй харилцан биенээ
хүндэлж явъя” гэсэн утга илэрхийлнэ. Бөхийн гурвын даваанаас эхлээд сондгой
тоон дээр зүүн, баруун талынхаа магнайд гарсан бөхийнхөө цолыг дууддаг. Энэ
нь бөхчүүдийнхээ золбоо хийморийг сэргээж наадамчин олныг баясгаж байгаа
хэрэг ажээ.
     Бөхийн малгай нь эртний баатруудын дуулга хэлбэртэй бол гутлын хувьд
суурь сайтай, хөлийн мэх хийхэд тохиромжтой, аюул осол багатай. Зодог шуудаг
нь бөхийн сүр хүчийг илтгэн харуулдаг, монгол үндэсний бөхийн барилдааны
хүндэтгэлийн хувцас юм. Чанартай торго, бөсөөр хийж, үхрийн шөрмөсөн
мяндсан утсаар оёж ширсэн зодог шуудаг, эр сураар ногтолсон монгол ээтэн
гутал зэрэг өмсгөлүүд нь биед тохирсон, бат бөх, мэх хийж барьж барилдахад
тохирсон бөгөөд бие галбирыг сайхан харагдуулдаг зэргээрээ давтагдашгүй
онцлогтой. Зодог нь цээжинд өмсдөг “далбаа” хэмээх богинохон артай, хоёр
ханцуйнаас бүрдсэн өмсгөл юм. Далбаанд мяндсан утсаар томж хийсэн элэг
бүсний уяаг бэхэлнэ. Далбааны захыг мяндсан утсаар ширж бат бөх болгоно.
Шуудагны захыг мяндсан утсаар ойрхон зайтай шаглаж ширээд бат бөх болгоно.
Зодог шуудагны ар, өвөрт бөх хүний хүч чадлыг бэлгэдсэн хээ угалзнаас гадна
гарьд, луу, арслан, бар зэрэг дөрвөн хүчтэн амьтныг урладаг. Орчин үед бат
бөхийг бодож шүхэр хийхэд хэрэглэдэг материалаар оёдог болсон байна.
                                                       Давсан бөх хүртсэн идээ
                                                       хишгийнхээ дээжээс хангай
                                                       дэлхий, уул усныхаа эзэд
                                                       сахиулсанд өргөхгүй ганцаар
                                                       идэж     эдлэхийг   цээрлэх
                                                       заншил түгээмэл байсан нь
                                                       эдүгээ ч давсан бөх идээ
Зураг 12.23. Бөхийн идээ хүртэх ёс                     (боорцог) түгээх зан үйлээр
Тайлбар: Давсан бөх засуулын хамт 1920-иод оны сүүл үе
Эх сурвалж: https://eap.bl.uk/                         уламжлагдсаар байгаа билээ.
                                                       Тус зан үйл нь “бөхийн хүүр
хулгайлах”, “зодог тайлах” болон “цол олгох” буюу “зангиа зүүлгэх”, “зангиа
залах” зан үйлүүдтэй нягт уялдаатай юм. Давсан бөхөд хишиг түгээх үүргийг
тухайн орон нутаг, улс орны дархласан ахмад сайн бөх хүлээдэг байсан бөгөөд
тэр нь зөвхөн шүтлэг бишрэлийн зориулалттай байхаас гадна нутгийн сахиулсаны
өмнөх үеийн хүний оршихуйн төлөөлөл болох дархан сайн бөхийн гараас хувь
хүртэж нутаг орны сахиулсан, хамтлагийн амин сүлдийг үргэлжүүлж буй
томоохон бэлгэ зөгнөлийн шинжтэй зан үйл байв. Эдүгээ нэгэнт энэхүү заншил

                                       496
                            Монголын түүх, соёл, ёс заншил

мартагдаж дийлэнхидээ лам хуврагууд хурлын идээ тараах адил утга агуулгыг
илэрхийлж байдаг ч зарим тохиолдолд ахмад бөхчүүдийг идээ баригчаар урин
суулгасаар байна. Түүний залгамж болох “Туг тойрох” зан үйл нь 1953 оноос
хойш үйлдэгдэх болсон ёслол бөгөөд эдүгээ дахин сэргэхдээ тус хоёр зан үйлийг
хамтад нь гүйцэтгэх, эсвэл зөвхөн туг тойрох зан үйлээр гүйцэтгэх болсон ажээ.
     Хурдан морины уралдаан: Эрийн гурван наадмын нэгэн гол төрөл нь морины
уралдаан юм. Монголчууд хүлэг морьдоо сойдог болсноор адууны үүлдэр угсаа
сайжирч ашиг шим нэмэгдсэн төдийгүй хүндэлж дээдэлдэг нарийн ёс заншил
ч буй болжээ. Морин уралдаан Хүннүгийн үе гэхэд нэгэнт дэлгэрсэн байсан
бөгөөд морио уяж сойж байсан төдийгүй найр наадамд түрүүлсэн хурдан хүлэг
мориндоо цол өгч байжээ.
                                                        Кидан гүрний үед морины
                                                        согсоо, сүүлний боолт зэргийг
                                                        дүрсэлснээс гадна одоогийн
                                                        морь шинжих арга ухаантай
                                                        дүйхүйц хэв галбир төрхийг
                                                        тэмдэглэн үлдээсэн байна.
                                                        “Халх журам” хуульд хурдан
                                                        морь     уралдуулах,    түүнд
                                                        анхаарах зүйлс ба зөрчсөн
                                                        тохиолдолд             хэрхэн
                                                        шийдвэрлэх             талаар
                                                        дэлгэрэнгүй өгүүлсэн эрх зүйн
Зураг 12.24. Морины түүхэн зургууд
Тайлбар: а/ Хүннүгийн үеийн морины дүрс бүхий арал,     зохицуулалт хийгдэж байсан
б/ Киданы үеийн морины дүрслэл, в/ Хүрээний жороо       бол 1899 оноос хойш наадамд
морьтонгууд
                                                        жороо мориноос гадна азаргыг
Эх сурвалж: Г.Сүхбаатар. Монголчуудын эртний өвөг. УБ.,
2002, http://www.todmagnai.mn/, https://dnn.mn/         нэмэн оролцуулж зургаан
                                                        насны морьд уралдах болжээ.
     Монголчууд хүлэг морьдын дотроос хамгийн хурдан сайныг нь сонгон
авч олон хоногийн өмнөөс уян шавхруулан сойж, өдөр тутам давхиулан сорьж
бэлтгээд наадамд газрын хол ойрыг тохируулан уралдуулдаг. Баяр наадамд азарга
(20 км), их нас (25-30 км), соёолон (20 км), хязаалан (18 км), шүдлэн (15 км),
даага (10 км) гэсэн 6 насны морьдыг уралдуулдаг бөгөөд морьдыг 7-13 насны
хүүхэд унаж уралддаг. Улаанбаатар хот болон аймаг, сумын морин уралдаанд
нийтдээ жилдээ 20-30 мянган морьд уралддаг. Хурдан морины уяа сойлгыг
буруу тааруулбал 10 километр ч давхиж чадахгүй, уяа сойлго нь зөв байвал 40,
50 километр байсан ч давхиад барианд ордог онцлогтой. Уяачид хурдан удамтай
хүлгийг сонгон жилийн дөрвөн улиралд унаж хөнгөрүүлэн наадам болохоос
сарын өмнө уяа сойлгонд оруулж өвс усыг нь тохируулдаг.

                                        497
                          Монголын түүх, соёл, ёс заншил

     Олон газрын уяа засал өөр өөрийн
онцлогтой боловч Монголын төв, зүүн
хэсэгт уяаны дэг илүү боловсронгуй болж
хөгжсөн.     Монголчуудын      уламжлалт
шинжлэх ухаан, хурдан морь шинжих, уях,
засах ёсонд морины уяа засал яг таарсан
үеийг “газрын чагтага тасрах” хэмээн
нэрлэнэ. Уяач хүн уралдааны дараа заслыг
сайн хийж, зун намрын тарга авалт, өвөл
хаврын цагт тамир тэнхээг сайн суулгах нь
уяач хүний гол анхаарах зүйлсийн нэг юм. Зураг 12.25. Түрүү магнай
                                            Тайлбар: Зураач Б.Бямбаагийн бүтээл
Өвлийн цагт 1-3 сард дээд гурван насны Эх сурвалж: https://www.facebook.com/
морьдыг 7-15 удаа зөөлөн унаж хөлөргөх Монгол адуу нийгэмлэг
ба 4 сарын эхээр хаврын салхинд хий зогсоож өглөө, оройд услаж уях нь морины
доторхи өөх, гаднах хүчийг зэрэг бардаг. Адуугаа ногоонд цадсан үед нь уядаг
морьдоо зөөлөн унаж хөлөргөхөд шинэ хүч авах нь амархан бөгөөд өнгө засч,
тамир тэнхээ нь түргэн суудаг. Морио барихаас өмнө ямар ч моринд байдаг бие
болон гэдэс, тавагны гурван хөндүүрийг гаргах шаардлагатай. Азарга, соёолонг
26-28 хоног, их насны морийг 28-30 хоног, хязаалан, шүдлэн, даагыг 22-26 хоног
сойход тохиромжтой.
     Хурдан морь унах хүүхэд хөдөлгөөнд саад болохгүй, халууцахад бие
барихгүй, давхихад салхи хөөрөгдөхгүй, биед тохирсон, хөнгөн авсаархан, тод
өнгийн хувцас өмсөнө. Цамцны ар өвөр, өмдний өвдөг, малгайн урд талд хорол,
чандмань, таван хошуу, өлзий зэрэг хээ, шувуу, эрвээхэйн дүрс урласан байдаг
нь ялган таних тэмдэг болдгоос гадна баатар чадал, алдар суу, хөнгөн хурдныг
бэлгэдсэн зан үйлийн зориулалттай юм. Өөрөөр хэлбэл эрвээхэйн дүрс бол хүүхэд
хөнгөн байх, нисч яваа шувуу нь морь хурдан байхыг бэлгэдсэн байдаг боловч
эдүгээ аюулгүй байдлын үүднээс тусгай өмсгөл өмсөх болсон. Морины хүүхдүүд
уралдахын өмнө наадмын талбайг гурав тойрч, “гийнгоо” аялан морьдоо сэргээн
хөөрүүлдэг. Гийнгоо гэдэг хоёр үгийг аялахдаа 32 хүртэл тоолохтой тэнцэх
уртаар аялна. Сайхан гийнгоолдог хүүхдийг наадамчид хошууран дагаж, унасан
морь нь суниах, газар цавчлах, алсыг харах зэрэг олон янзын хөдөлгөөнд ордог.
Хурдан морь нь олон удаа түрүүлсэн, айрагдсан уяачид “алдарт уяач”, “манлай
уяач”, “тод манлай уяач” цол олгодог.
      Түрүүлсэн моринд “Түмний эх” гэдэг цол олгоно. Мөн баяр наадмыг
хөгжөөн наргиантай болгохоос гадна бэлгэдлийн зорилгоор дааганы уралдаанд
хоцорсон хүүхэд ба дааганд “Баян ходоод” гэдэг цол олгодог. Унасан хүүхэдтэй
нь наадмын дэвжээн дээр гарган ганзаганаас нь хонины чанасан ходоод уяад


                                      498
                            Монголын түүх, соёл, ёс заншил

түрүүлсний адил бай шагнал өгч, “энэ
жилийн баян ходоод, ирэх жилийн түрүү
магнай болоорой” гэж ерөөдөг.
     Дэлхий нийтэд морин уралдаанд
насанд        хүрсэн        хүмүүс      хурдны
морийг унадаг жишгийг харгалзан
сүүлийн жилүүдэд хүүхдийн эрхийн
байгууллагууд хүүхдээр хурдны морь
унуулах уламжлалыг эсэргүүцэж байгаа
явдал цөөнгүй байна. Мөн өвөл морь Зураг 12.25. Нийгмийн хонгор
уралдуулахад унаач хүүхдүүд хөлдөх Тайлбар: Сум, аймаг, улсын наадамд 25
                                                уралдсанаас 23 түрүүлсэн алдарт хурдан
осгох аюул их гардгаас 11 сарын 1-нээс 5 хүлэг
сарын 1 хүртэл хугацаанд хүүхдээр хурдан Эх сурвалж: http://www.info.mn/
морь унуулахыг хориглосон.
     Сур харваа: Сур харваа нь чулуун зэвсгийн үеэс хүн төрөлхтөн хавчаахай
нумыг ан ав хийхдээ хэрэглэж эхэлсэн боловч өнөөгийн Монгол нумын үүсэл
гарал Хүннүгийн үеэс гаралтай. Тухайн үеийн нум урлаачдын урласнаар хөгжиж
байгаад XIII зуун буюу 1220-1340 онд хамгийн оргил үедээ хүрсэн. Дэлхийн ихэнх
улс оронд өдгөө хүртэл эртний модон нумаар харвадаг бол монголчууд бидний
өвөг дээдэс 3000 гаруй жилийн тэртээд амьтны эвэр, шөрмөсийг эвлүүлэн нааж
гайхалтай хүчтэй, хол зайд оновчтой тусах шөрмөсөн артай, эвэр элэгтэй, гичир
бүхий нумыг бүтээснээр дэлхийн хүн төрөлхтний оюуны соёлд тодорхой хувь
нэмэр оруулсан байдаг. Энэ цагаас сумны хэлбэр хийц ч өөрчлөгдөж, хүрэл болон
төмрөөр зэвийг нь хийж, хойд хэсгийг нь өдөлсөн нь сумны цэцийг сайжруулсан
байна. Түүнчлэн ахуй амьдралын онцлогоос хамаарч ирвэсийн шөрмөст болон
буга, хандгай, янгир, үхрийн эвэр, элэгт гэх зэргээр өөр өөрийн арга барилаар
хийж байсан. Хүннү гүрний үед харвуул тэмцээн болдог байжээ.
                                               Нум сумын харвуул тэмцээн нь олон
                                               зууныг дамжин уламжлагдахдаа
                                               амьтан харвахаас гадна бөмбөг
                                               намнах, сарампай харвах, арьсан бай
                                               харвах, сумаа хол харвах зэргээр
                                               өрсөлдөж байсан. Арьсан бөмбөгийг
                                               модонд цувруулан өлгөөд морины
                                               эрч хурдаар давхих зуур бөмбөг
                                               бүрийг алдалгүй онох журамтай
                                               бөмбөг намнах, хонины арьс, үхрийн
Зураг 12.26. Шарын голын зосон зураг
Тайлбар: Хүрэл зэвсгийн сүүлч үед хамаарна     шир модонд тэлж татаад дөчин
Эх сурвалж: https://dnn.mn/                    нумын газраас эр нэг бүрийг хорин

                                         499
                          Монголын түүх, соёл, ёс заншил

сум цуваа харвуулан оноог тооцон шалгаруулдаг сарампай харвах, хонины
найман нэхийг зүүж голд нь хүний дүрс зураад дөрвөлжин модонд тэлж татан
“дайсан” хэмээн нэрлэж дов толгойн ар, гуу жалга зэрэг далд бөгөөд дөчин алд
газраас хорин сум харваж илүү оносон нь түрүүлдэг “далдын дайсан” харвах
зэрэг хэлбэрээр их түгэн дэлгэрсэн байв.
    Нум нь хөвч, гичир, их бие, бариул, шийр,
хайгуул гэсэн үндсэн хэсгээс бүрдэнэ. Харваач
хүн нум, сум, эрхийвч, ханцуйны боолт,
бүсэвч буюу агсуурга, ховд (сум хийх сав),
хоромсог (нум хийх сав) -той байна. Харваач
хүн дөрвөн сумтай байх бөгөөд хус гэх мэт
хөнгөн модоор хийнэ. Урт ба жинг адил
тэнцүү байхаар тооцоолно. Говийнхон хатуу
нумтай байдаг учраас чигээр нь шууд харвадаг
бол хангай газрын хүмүүс дээшээ чиглүүлэн
харвадаг хөнгөн нумтай байжээ.
    Эрийн гурван наадмын нэгэн төрөл сурын
харваа нь Богд хаант улсын үед ихэд сэргээсэн
бөгөөд он цаг улирах тусам өргөжин тэлж, Зураг 12.27. Өвөр Монгол харваач
                                                Тайлбар: 1932 оны зураг
хэлбэр нь баяжин, дүрэм нь боловсронгуй Эх сурвалж: https://twitter.com/
болсоор эдүгээ халх, урианхай, буриад shirchinbaatar @shbaatar
гэсэн гурван төрлөөр сурын харваа зохион
байгуулагддаг. Урианхай, буриад харваанд зөвхөн эрчүүд оролцдог бол Халх
сурын харваанд эр, эмгүй харвадаг.
    Урианхай сурын харваа: Урианхайчууд хаврын тэргүүн сарын шинийн 15-нд
үзүүрийг нь нийлүүлж боосон гурван модонд үхрийн шир тэлж татсан байг 50
орчим метрийн зайнаас харвадаг байжээ. Эдүгээ наадмын төрөл болсон бөгөөд
үхрийн ширэн байг сураар орлуулан тавьж оролцогч тус бүр дөрвөн сум тавьж
цэц мэргэнээ сорьдог. Тэрхүү суран байг “чих” хэмээх бөгөөд орчин үед хуйлсан
сураар бай хийх болсон. Эхний чихийг “магнай” гэж нэрлэн, ономогц “магнай
хагарлаа” хэмээн уухайлдаг бол хоёр дахь сурыг “тэгнээ”, гурав дахийг “ганзага”,
дөрөв дэхийг “уяа” гэнэ. Харваач бүр өрөг дуусахад ядаж, “өөрийн” хоёр чихээ
оносон байх шаардлагатай бөгөөд эс чадвал “хамба суулгана” (харвах эрхийг нь
хасаж байгаа хэрэг). Урианхайчууд сур харвах нь тэр жилд тохиох сайн сайхан
үйл явдлыг дууддаг хэмээн үздэг тул баяр ёслол, эсвэл таагүй тохиолдол бүрт сур
харвуулдаг заншилтай байжээ.
      Буриад сурын харваа: Буриад сурын харваа нь 40 нум, 30 нум гэсэн хоёр
зайнаас харвадаг бөгөөд сураа өрж харвадаг талбайг зураахай гэнэ. Зураахай нь
4х4 метрийн хэмжээтэй байх бөгөөд сурыг сайн шахаж өгдгөөрөө онцлогтой.

                                      500
                           Монголын түүх, соёл, ёс заншил

Сур өрөх шугамаас хоёр тийш
хоёр метрийн зайд газрыг
зураахай талдаа эгц эрмэгтэй,
зураахайн      гадна      талаас
налуугаар дөрвөн метр урттай,
15 см орчим гүн ухах бөгөөд энэ
ухсан газрыг харвах талынхыг
“урт ганга”, нөгөө талынхыг нь
“арын ганга” гэдэг. Буриад
сурын      багийн      харваанд
зураахайн хоёр талаас “урд
эхэн”, “хойд эхэн” гарч харвадаг
учраас нэг зураахайд 80х4 Зураг 12.28. Сурын харвааны түүхэн зургууд
метрээс       багагүй      тэгш Тайлбар: 1930-аад оны наадмын харвааны үеэр
гадаргуутай, хайрга чулуугүй Эх сурвалж: https://www.facebook.com/ Монгол харваач,
                                  http://www.todmagnai.mn/
талбай шаардагддаг байна.
Байны сур нь бортого хэлбэртэй, 8 х 10 см хэмжээтэй байдаг бол Буриад харвааны
нум төдийгүй сум нь ч багагүй онцлогтой бөгөөд нумаа эртнээс эвэр элэгтэй
хийж байсан буриадууд их бие болон сумаа ихэвчлэн хулсаар хийдэг заншилтай.
Ихэнх нутагт элгийг хайнагийн эврээр хийдэг бол цөөн хэсэг нь буга, хандгайн
эвэр ашигладаг байжээ. Түүнчлэн нумаа урт, богино янз бүрийн урттай хийж,
түүнийг их болон бага гарын гэж ангилна.
    Халх сурын харваа: Халх харваа нь Манжийн сүүлч үеэс хэлбэршин тогтсон
монголын нэгэн төрлийн харваа юм. Халх харвааны нум нь 1940-өөд оноос өмнө
Манж-Монгол хэв шинжийн товхтой гичир урт зэрэг онцлогтой том урт нум
байж, харвах арга барил нь нумын хөвчийг цээжин тушаа хүртэл тэлж, сумаа
эрхий хуруун дээр тавьж харвадаг байсан. 1960-аад оноос Хятад улсад олон
тооны (500 ширхэг) нум сум захиалан хийлгэж байсан нь одоо цагийн Халх
нумны эх үүсвэр болжээ. Ингэснээр нумны холч нь ойрын зайд тусах болсон
төдийгүй байт харвааны харвалтын арга барил түгэн дэлгэрч, хацар тушаа тэлж
харваж эхэлсэн.
    Байг “ханан” ба “хасаа” харваа гэж хоёр ангилах бөгөөд ханан харваанд 3
метр өргөн, 40 см өндөр хэц татаад түүний дотор талд сум орвол оносонд тооцно.
Эрэгтэйчүүд 75 метр газраас 40 сум, эмэгтэйчүүд 60 метр газраас 20 сум тавьж
харвана. Нэг удаад дөрөв дөрвөн сум тавьж харвахад зурхай дээр буй шүүгчид
уухайлан дэмжинэ. Хүүхдийн харваанд эрэгтэй нь 18-аас доош насны бол насыг
нь дөрвөөр үржүүлээд харвах зайг нь тогтоодог бол эмэгтэй нь 18-аас доош
насны бол насыг нь гурваар үржүүлээд харвах зайг нь тогтоодог. Хүүхдүүд тус
бүр 20 удаа сум тавьж уралддаг.

                                       501
                               Монголын түүх, соёл, ёс заншил




Зураг 12.29. Сурын харваа
Тайлбар: а/ Хасаа харвааны бай, б/ Сурын уухай хийж буй нь
Эх сурвалж: https://dnn.mn/, http://eagle.mn/

    Хасаа харваанд 30 сур өрж харвах бөгөөд сур гэдэг нь уран гоёмсог, бөмбөг
мэт бөөрөнхий хэлбэртэй, хөндий суран сүлжмэл юм. Сураа давхарлан тавьсныг
домбо гэх бөгөөд 12 домбо өрөөд хоёр талд гурав гурван хасаа хөндлөн тавина.
Түүнийгээ хүзүү гэнэ. Голын хоёр домбо нь улаан байна. Хасааны урд талд
хязгаар болгон татсан зураасыг зурхай гэнэ. Зурхайн хоёр талд тавьсан гурав
гурван сурыг азарга гэнэ. Хасаа харваанд зөвхөн эрчүүд 20 сум тавьж харвадаг.
    Сур харвахад нэгдүгээрт урьж уриалсан уухай, хоёрдугаарт байгаа оносон
баярын уухай, гуравдугаарт угтан авсан самбарын уухай гэж гурван янзын уухай
байдаг. Уухай нь харваачдын сүр хүч, онч мэргэнийг бахдан магтаад зогсохгүй
дараагийн харвалтанд зөвлөмж болгодог. Сурын харваанд шалгарсан хүмүүст
мэргэн цол олгодог. Нэг түрүүлсэн харваачид “Улсын мэргэн”, хоёр түрүүлбэл
“Улсын хошой мэргэн”, гурав түрүүлбэл “Улсын гоц мэргэн”, дөрөв түрүүлбэл
“Улсын гарамгай мэргэн”, тав түрүүлбэл “Улсын даяар дуурсах мэргэн”, зургаа
түрүүлбэл “Улсын дархан мэргэн” цол олгодог.
    Монголын үндэсний сур харваанд нум, сумнаас гадна хасаа, хоромсог, саадаг,
агсуурга, эрхийвч, шууны боолт, тохойвч зэрэг дагалдах хэрэгслүүд орох бөгөөд
тэдгээрийг эдүгээ хүртэл уламжлалт хэлбэрээр гар үйлдвэрийн аргаар бэлтгэж
эрэлт хэрэгцээгээ хангасаар байна.
    Ийнхүү Монголчууд эрийн гурван наадмыг хэдэн мянган жилийн
турш тасралтгүй уламжлан хөгжүүлсээр өнөөг хүрэхэд соёлын цогц болон
төгөлдөржсөн бөгөөд дэлхий дахинд Монгол хэмээх нэрийг илэрхийлэх томоохон
ёслол баяр болсон байна.




                                            502
                                Монголын түүх, соёл, ёс заншил

                                     12.3. ЦАГААН САР

     Цагаан сар бол төрт ёсны том баяр бөгөөд ердийн нэгэн ёс заншил төдий
зүйл биш юм. XIII зуунаас өмнө Монголчууд шинэ жилийн баяраа намар цагт
тэмдэглэж, эрхлэх аж ахуй, амьдралын хэвшлээсээ шалтгаалан харилцан адилгүй
байсныг XIII зуунаас Монголын нэгдсэн төр улсыг байгуулсны дараа олон овог
аймгийн ёс заншлыг тэгшлэн, хэлбэр агуулгыг нь тогтоож, төрт ёсны хэмжээнд
тэмдэглэх болсон байна. Гэвч Монголчуудын дунд зарим аман уламжлал, ёс
заншлаар намрын ёслолын агуулга хожим болтол хадгалагдсаар ирсэн улбаа ч
байдаг.
     Чингис хаан тэнгэр газарт ёсолж, Өүлэн эхдээ мөргөн золгосны дараа төрийн
их ёслол үйлдсэний зэрэгцээгээр өөрийн сан хөмрөгөөс мянган лан алт, түмэн
лан цагаан алт гаргаж харъяат улсын 60-аас дээш настай хүмүүст хувь хүртээж
байсан тухай зарим түүхэн сурвалжид тэмдэглэжээ. Цагаан сарын шинийн нэгэнд
есөн хөлт цагаан тугаа тахих, Их хуралдайг хуралдуулах зэрэг төрийн томоохон
ёслол үйлдэх болсноос үүдэн харъяат аймгуудын олон ноёд түшмэд бэлэг хүргэн
ирж хааны амгаланг эрэх ёс тогтож цагаан сарыг төр түмний нэгдсэн их баяр
болгосон гэж үздэг.
     Юань гүрний үе гэхэд цагаан сарын шинийн нэгний өдөр хээ угалзтай тохош
нөмөргөж, алт мөнгөөр чимэглэсэн гоё сайхан авдар сав ачсан заанууд болон
бэлэг сэлт бүхий зүйлийг ачсан тэмээн жин хааны ордонд хүрэлцэж ирснээр
баяр ёслол үйлдэж, бэлэг сэлт барьцгаан найрын ширээ засч, бүх хүн найрлаж
цэнгэдэг байжээ. Хоол унд зооглох үеэр илбэчин, бүжигчин ирж, ордныхныг
цэнгээн хөгжүүлэх бөгөөд баяр ёслолын үеэр их хаадын өмнө сургуультай арслан
авчирч ноход мэт хааны хөлд цагираглуулан хэвтүүлдэг байжээ.
                                    XVII зуунаас Монголд хүчтэй дэлгэрсэн
                                    буддын шашны нөлөөгөөр төрт ёсны энэхүү
                                    баярыг шашны үзэл санаа, зан үйлтэй хавсарган
                                    тэмдэглэх болсон байна. Хаврын эхэн сарын
                                    шинийн нэгнээс шинийн 15 хүртэл бурхан
                                    багшийн рид хувилгаан үзүүлсэн их дүйчэн
                                    өдрүүд тул ном хурах ёсыг Өндөр гэгээн
                                    Занабазарын үеэс тогтоожээ. Мөн цагаан сарын
                                    хүндэтгэлийн ширээнээ залах ууц тавих ёс,
                                    мөн ул боов хийдэг заншил ч тухайн үеэс
                                    дэлгэрч эхэлсэн бөгөөд хожим XIX зууны
                                    төгсгөлөөс эхлээд олон давхар гурилан идээ
Зураг 12.30. Өндөр гэгээн Занабазар тавьдаг ёс эрчимжиж эдүгээ манай соёлд байр
Тайлбар: Ууц таллаж буй хөрөг       сууриа нэгэнт эзэлжээ. Манжийн ноёрхлын үед
Эх сурвалж: https://mongoltoli.mn/

                                            503
                          Монголын түүх, соёл, ёс заншил

“шинэлэхийн жасаа” хэмээн Монгол ноёдыг өөрийнхөө төрд үнэнч байгаа
эсэхийг тандан мэдэх, ноёдыг өөртөө татах итгэлтэй түшмэг хэвээр байлгахыг
зүйл бүрээр хичээж байсан нь уламжлалт ёс заншлыг дарангуйллын үйл хэрэгтээ
ашиглахыг оролдож байсан хэрэг байлаа. 1912 онд Богд хаан цагаан сараар
зарлиг гаргаж, хоригдлуудыг өршөөн суллаж, ялыг нь хөнгөтгөн хэлтрүүлж
байсан байна.
    1930-аад оноос нам төрийн эрх баригчид цагаан сар нь зөвхөн лам нарын
сайн өдөр бөгөөд зарц ядуусыг мунхруулан мөлжих зорилготой феодалуудын
үүсгэсэн харгис ёслол зэргээр цагаан сарыг гутаан эсэргүүцэж байснаа 1932 оноос
кампанит ажлын төлөвлөгөө гаргаж, бүх аймаг, сумдад элч төлөөлөгч илгээж,
ялангуяа хот, суурин газруудад битүүлэг, цагаалга хийхийг хориглосон байна.
Цагаан сарыг тэмдэглэсэн хүнийг феодалын үлдэгдэл этгээд хэмээн тооцож
элдэв аргаар дарамт шахалт үзүүлж байжээ. Харин дэлхийн хоёрдугаар дайн
эхэлж, Монгол оронд зуд турхан, ган гачиг тохиолдож ард түмний санаа сэтгэл
таагүйхэн байсан 1940-өөд онд тэдний сэтгэлийг түр боловч сэргээхийн тулд
хөдөөгийн малчдад цагаан сар тэмдэглэхийг Улсын бага хурлаас зөвшөөрчээ.
Гэвч 1952 оны өвлийн адаг сарын битүүнд төрийн тэргүүн Х.Чойбалсан нас
барснаар хоёр жил дараалан цагаан сарын шинийн нэгнийг гашуудлын өдөр
болгосон байна. Дараа жилийнх нь мөн өдрийг бас л гашуудлын өдөр болгожээ.
1953 оноос эхлэн цагаан сарыг ажлын өдөр болгосноор өргөнөөр тэмдэглэхийг
үгүйсгэсэн юм.
    1960 оноос жил бүрийн билгийн улирлын хаврын тэргүүн сарын шинийн
нэгнийг “Нэгдэлчдийн өдөр” болгон уг өдрийг зөвхөн хөдөө аж ахуйн салбарт
амралтын өдөр байхаар тогтоосноор хязгаарлагдмал боловч тэмдэглэдэг болсон
боловч нийгмийн бусад анги, бүлгийнхэнд цагаан сарыг тэмдэглэхийг төдийлөн
таашаадаггүй, ялангуяа хот суурин газарт өргөнөөр ёслон өнгөрүүлэхэд ямар
нэг хэмжээгээр саад хийсээр байв. Гэвч олон нийтийн санаа бодлыг харгалзан
үзэж 1989 оноос цагаан сарын шинийн нэгнийг бүх ард түмний амралтын өдөр
болгосноос хойш хуучин уламжлал ёсоор бүх нийтээр тэмдэглэх болжээ.
    Цагаан сар бол Монголчуудын ердийн амьдралын уламжлалд а/ шинэ
оныг хүлээж авч буй, б/ хүн бүр нас нэмсний, в/ ураг овгоо мэдэх гурван баяр
давхарласан эрхэм хүндтэй ёс заншил юм. Орчин үед цагаан сарын ёслолд хуучин
оныг үдэж (битүүлэх ёс) шинэ оныг угтах (шинэлэх ёс) агуулга нь илүү давамгай
илэрхийлэгдэх бөгөөд энэ хүрээнд айл хотлоороо харилцан зочлох, ураг овгийн
ахмад хүмүүстээ заавал золгох зэрэг заншлууд хадгалагдах бол харин хүн бүр
төрсөн өдрөө тусгайлан тэмдэглэх болсноос үүдэн нас нэмсний баярыг төдийлөн
илэрхийлэхээ больсон.
    Цагаан сард бэлтгэхэд хувцас хунар, идээ ундаа, бэлэг сэлт, тайлга тахилга,
унаа морь, тоглоом наадам зэргийг эртнээс нааш базаан бэлтгэж, энэ бүхнийг

                                      504
                           Монголын түүх, соёл, ёс заншил

гүйцээвэл тэр жилдээ аз жаргал хийморьтой дутаавал гачуу дутуу явна гэж
бэлгэдэн үздэг. Эдүгээгийн цагаан сарын ёслол заншил нь шашны болон ердийн
бэлгэдлийн утга санааг хамтатган илэрхийлэх болжээ.
    Цагаан сараар өмсөж эдлэх хувцсаар өнгө зүстэй байхыг бэлгэдэн аль болох
шинэ хувцас өмсөхийг хичээх ба боломжгүй бол заавал засч додомдон өмсдөг
ёстой. Амьдрал хичнээн тааруу ч хир тоосыг нь арилган, бүрэн бүтэн болгож
шинэчилэх бөгөөд бүр аргагүйдвэл бусдын дээл хувцсыг зээлэн өмсч шинийг
бэлэгддэг ёс ч бий. Хувцсаа хэрхэн бэлтгэх, ямар эд материал хэрэглэх зэргийг
эртнээс төлөвлөн ихээхэн зүтгэл гарган бэлтгэдэг байв. Орчин цагт худалдаа
үйлчилгээний байгуулагуудаас өөрт тохирсон дээл хувцсыг өнгө, загвар сонгон
авч өмсөж гоёх явдал ч багагүй болжээ.
    Идээ ундааны бэлтгэлийг тахилга шүтээнд зориулах (галын тахилгад хэрэглэх
зүйлс, зулын тос, бурхны идээ г.м), ёслол бэлгэдэлд хэрэглэх, хувь хүртээлд зэхэх,
зочлох дайллагад төхөөрөх зэргээр тодорхой зааг тогтоон бэлтгэлээ базаадаг.
Зуны сүүлчээс өрөм, ааруул, тос, сархад зэрэг цагаан идээгээ бэлтгэх бол намрын
сүүлчээс шүүсний хонь, айраг, өвлийн эхээр битүү хоолонд бодын махаа бэлтгэх
зэргээр зугуухан боловч тасралтгүй зэхдэг юм. Идээ ундаа элбэг дэлбэг байх нь
аз жаргал, бэлгэ дэмбэрэлтэй байх шинэ нэгэн жилийн өнгө хэмээн үзэх учраас
чадах чинээгээрээ өлзий учралыг хичээдэг. Цагаан сарын идээ нь хэмжээ их
багаасаа биш, харин цэвэр сайн сайхан бүхний дээж мөн эсэхдээ гол утга учир
нь оршино. Тавгийн боов, ууц шүүсны чаналт, буузны амт зэргээр тухайн айлын
жилийн ноён нурууг шинждэг түгээмэл ёс байдаг. Цагаан сарын идээнээс хувь
хүртээх ёс тогтсон бөгөөд ахмад настнууд хүүхэд, ач гуч, ойр дотны хүмүүстээ
ууц шүүс, тавгийн хувь зэргийг түгээдэг. Мөн цагаан сараар хүндтэй айлд золголт
хийхдээ өөрийн боловсруулж зэхсэн идээнээс (хэвийн боов, шимийн архи г.м)
авч очихыг дотночлон хүндлэсэн ёс гэж эрхэмлэдэг.
    Шашны итгэл бишрэлийн үүднээс цагаан сараас өмнөхөн өдрийн сайныг
сонгон хийморийн дарцаг шинэчлэх ёс байхаас гадна цагаан сараас өмнө аливаа
эв түнжин эвдэрсэн, ам муруйж муудалцсан хүмүүс зориуд уулзан учирч таатай
сайн үгийг ярилцаж муу муухай бүхнийг сэтгэлийн мухраас үлдэн хөөх ёстой.
Малчдын хувьд цагаан сарын өмнөхөн шинэ нутаг хаваржаандаа бууж бууц
ойрлох ёсон уламжлагдан ирсэн байдаг. Суурьшмал амьдралтай нөхцөлд зарим
тохиолдолд ахмад настнууд ах дүү нарын аль илүү олноороо нутаглаж байгаа
газарт ирж өөрийн хүүхэд, дүү нарынд шинэлэх ёс ч бий.
    Өвлийн адаг сарын хорин гурванд галын тахилга хийх бөгөөд өвчүүний
хормойг нь шулж аваад сэмжийг дэлгэж, дотор нь өвчүүгээ тавиад хонхорт нь
шаант, дөрвөн өндөр, шар тос, өөхөн халим, таван өнгийн торго бөс, ганга зэрэг
үнэртний дээж, амттаны дээжээс хийгээд ноосон утсаар ороож тавина. Чанасан
махныхаа шөлөнд будаа хийж хоол бэлтгээд засаж чимсэн өвчүү, архи, шар тосоо

                                       505
                            Монголын түүх, соёл, ёс заншил

галдаа өргөж гурвантаа мөргөөд будаагаараа хурайлдаг. Гал тахиснаас хойш шинэ
он хүртэл өр шир, өглөг авлагыг дамжуулахгүй байхыг хичээж, хүн амьтнаас
зээлсэн мөнгө төгрөг, эд мал байвал даруйхан эргүүлэн өгөхийг хичээдэг. Хэрэв
зээлснээ өгч, зээлдүүлснээ авах боломжгүй бол биеэр ярилцан дараа оны хэдийд
дуусгахаа шийддэг. Битүүний өмнөх хорин есөнд гэр орныхоо утаа, тоосыг
үргээж цэвэрлэн, хот хороогоо засч, хог буртгийг түүж цэмцийлгэхээс эхлээд мал
адгуусны сэг зэм, өвдөл цөвдлийг хүртэл булж далдалдаг.
                                                       Битүүний өдөр мал сүрэг,
                                                       нохой зэрэг тэжээвэр амьтдыг
                                                       өлсгөх,    харааж    зодохыг
                                                       цээрлэхийн       зэрэгцээгээр
                                                       заавал гэртээ байхыг илүү
                                                       чухалчлах бөгөөд битүүнд
                                                       хэсүүчилсэн ба хөлчүүрхсэн
Зураг 12.31. Цагаан сарын идээ тавих ёс
                                                       хүн шинэ ондоо тэнүүчлэн
Тайлбар: а/ Хэвийн боовоор тавгийн идээ зассан байдал,
б/ Их бүхэл шүүс тавих ёс                              ухаан санаа будангуйрна гэж
Эх сурвалж: http://www.olloo.mn/, https://news.mn/     цээрлэнэ.
      Битүүний үдэш тэнгэрт захын ганц од үзэгдмэгц цагаалгын идээ, битүүлгийн
шүүс зоогийг засаж эхэлдэг. Төрийн их ёслол, хурим найрын тавгийн идээг
ес, ургийн хамгийн ахмад нь долоо, ахмад настнууд тав, залуус гурван үеэр
эрэмбэ дараатай засдаг уламжлалтай. Идээг засахдаа бэлгэдлийг юу юунаас
илүү эрхэмлэдэг бөгөөд гэрлээгүй болон өрх толгойлсон эмэгтэй идээ тавихыг
цээрлэнэ. Зассан тавган дотроо гурил, будаа хийхийг цээрлэж, дан цагаан идээ
тавьдаг. Тавагны оройд өрөм дэвсэж, дээр нь шар тосыг байрлуулдаг.
     Цагаан сараар айл болгон ууц тавих ёсгүй боловч нэгэнт ууц тавихад хүрвэл
хонь амьд ахуйдаа ямар байснаар нь эрэмбэлж урд доор нь хүзүү, сээр, хоёр
хааг нь, хойт доор нь хоёр гуяны шаантыг урагш харуулан мөчнүүдийг нь яг
хэвтэж байгаа юм шиг байрлуулан, дээрээс нь ууцаар бүтээж, хамгийн дээр нь
толгойг тавьдаг. Хэрвээ их бүхэл засахгүй бол ууц, өвчүүнээс гадна бусад махны
төлөөлөл болгон хүзүү, сээр, дал, дөрвөн өндөр, шаант зэргээр шүүсээ таваглан
засдаг. Махны эх талыг (хэвтээ ясны толгой тал руу чиглэсэн үзүүр, босоо ясны
газар руу хандсан тал) зочин тийш харуулж засна. Залуу гэр бүл ёслол гүйцээж
дал, дөрвөн өндөр зэргийг чанан идээ засах нь утга агуулгын хувьд бүтэн ууц
тавьснаас ялгаагүй бэлгэдэлтэй байдаг.
     Битүүний орой идээлэх ундаалахынхаа өмнө гэрийнхээ баруун тотгоны дээр
цагаан чулуу юм уу, цэвэр тунгалаг цас, мөс гуравлан тавьж, сайн зүгийн эзэд
сахиулсны орох үүдийг нээхийн хамт зүүн тотгоны дээр өргөс харгана, шарилж
тавьж муу зүгийн ад хорлолыг хааж тавьдаг байна. Нутаг бүрийн битүүлгийн ёс
өөр байдаг ч “битүү гаргах” ёсыг аль нэгэн байдлаар үйлдэж ирсэн уламжлалтай.

                                        506
                          Монголын түүх, соёл, ёс заншил

Нилээд дэлгэрсэн заншлаар толгой, эрүүг заах ёс байдаг бол зарим нутагт чөмөг
ташиж битүү гаргадаг. Толгой эрүүг заахдаа гэрийн босгон дээр тавьж “Огторгуйн
долоон бурхан орой өөдөө гарлаа он жил солигдож эрүү толгой заалаа, зааны ам
ангас замбуутив өндөс” хэмээн шившиж хонины эрүү толгойг эвшээлгэн заадаг
заншил ч бий. Битүү гаргах ёслолын дараа хуучин оныг битүүлэн үдэх, шинэ
оныг угтах бэлгэ дэмбэрэлийн ёсоор битүү хоол идэцгээн бэлгэддэг. Битүүлгийн
идээ будаанаас цадтал идэж, ууж гүйцсэний хойно шөнө дөл өнгөртөл тоглож
нааддаг уламжлал бий бөгөөд гол төлөв хорол, алаг мэлхий зэргээр тоглохыг
эрхэмлэдэг. Албан байгууллагууд битүүний өдөр тамга тэмдгээ хэвтүүлэн тавьж
“тамга амраах” ёслол хийдэг уламжлал ч байсан юм.
    Цагаан сарын шинийн нэгний өглөө жилийн цээр гаргах буюу мөр гаргах
зан үйл үйлддэг бөгөөд энэ нь Монголчуудын уламжлалд хот айл, ураг овгийн
ахлагч нар нутаг усны эзэд сахиусанд залбирч уул овоонд гаран цагаан эсгий
дэлгэн мөргөж, идээ будаагаа өргөж байсан заншлын уламжлал болон тогтсон
байна. Орчин цагт шашин, зурхайн ёстой нягт уялдан зан үйл, уншлага зэргийг
хамтад нь хийдэг ёслол болжээ.
    Золгохдоо хадаг хэрэглэх уламжлал бий бөгөөд дотор нь хадаг барьж золгох,
хадагтай золгох хэмээн ангилж үзнэ. Өндөр настай, нутаг орондоо хүндтэй
хүмүүстэй хадаг барьж золгох ба хадагны амыг золгох хүн тийш харуулж хоёр
гардан барьсаар золгож байгаа хүний хоёр гар дээр хадгаа эрхий хуруунд нь
тулгаж алганд нь багтааж тавьсны дараа золгоно. Авч байгаа хүн хадгийг хоёр
гардан аваад толгойн талыг нь баруун гар дээрээ тавьж, баруун гар талыг зүүн
гар дээр эвхэн нугалдаг нь хадагны хээ, үсгийн толгойг буруу харуулахгүйг
хичээж байгаа ёс юм. Хадаг барьж золгох ёсонд дүү хүн нь ахмаддаа хадгаа
бүрмөсөн өгч золгодог бол хадагтай золгох ёслолд хадгаа хүнд өгдөггүй, ямагт
өөртөө авч байдгаас гадна ямар ч насны хүнтэй хадагтай золгож болно. Хадаг нь
хээ угалз, үсэг бичгээрээ маш олон янз бөгөөд өнгө, урт богиноороо ч харилцан
адилгүй байдаг. Цагаан хадаг нь сэвгүй сайхан сэтгэл болон хамгийн сайн
сайхны бэлгэдэл болдог тул бурхандаа өргөх юм уу, их хүндтэй хамгийн ахмад
хүндээ барьдаг. Шар хадаг нь шашны болон эрдэм номын бэлгэдэл учраас зөвхөн
багшдаа өргөдөг. Цэнхэр хадаг бол тэнгэрийг бэлгэдэхийн хамт хүндэтгэлийг
илэрхийлдэг болохоор түгээмэл хэрэглэж өөр хоорондоо болон ах, дүүсдээ
барьж золгодог. Харин улаан, ногоон хадгийг хүмүүст барьж золгодоггүй бөгөөд
шашны тусгай үйлд хэрэглэнэ.
    Золгосны дараа харилцан мэнд мэдэн хүндэтгэл илэрхийлэхдээ эхлээд амрыг
айлтгаад дараа нь улирлын мэндээр мэндэлж, сүүлд нь лавлах мэнд мэддэг.
Хүндлэлийн зан үйлд тамхилах ёс уламжлал хүндтэй байр эзлэдэг. Хөөргөөр
тамхилахдаа толгойг нь суллахгүйгээр тамхилдаггүйгээс гадна тамхилж байгаа
хүн харшуулах, толгойг дарж өгөхийг цээрлэнэ. Хөөрөг, гаансаар тамхилах нь

                                      507
                           Монголын түүх, соёл, ёс заншил

тамхи татах гэсэн утгаас илүү хүндлэлийг илэрхийлэх уламжлал болон тогтсон
учраас үгүй гэж хэлэхгүй тогтсон ёс заншлыг гүйцээнэ.
                                          Ууц шүүсийг зөвхөн гэрийн эзэн, эсвэл
                                          морилон ирсэн хүндэт зочин хөнддөг
                                          заншилтай. Шүүсийг анх хөндөхдөө ёс
                                          төрийг гүйцээсэн байдаг тул зочид
                                          шүүсэнд хүрэх бол ууцны хоёр талаас
                                          нимгэн уртааш зүсэж аваад олуулаа яваа
                                          бол ахмад нь бусдадаа хувь өгч ёс
                                          гүйцэтгэнэ. Ингэхдээ ихэд хүндэтгэл
                                          үзүүлэн хишгийг хоёр гараараа өгч авдаг.
Зураг 12.32. Цагаан сарын идээнд хүрэх ёс Ууц шүүсийг хонхойтол огтлон авах, үе
Тайлбар: Ууц таллаж буй байдал            мөчийг нугалан мөлжих, шүүсэнд хүрэх
Эх сурвалж: http://updowm.mn/
                                          үедээ ярьж шүлс үсэргэх зэргийг цээрлэн
хүндлэл үзүүлж ёслол төгөлдөр ханддаг. Зочдыг цагаалга амсаж, тавагтай
идээнээс ёслон хүртэж, ууц шүүсэнд хүрэхийн хамт бууз, банш зэрэг уламжлалт
хоол хүнснээс гадна зэхсэн байдлынхаа хэрээр дайлж цайлна. Гэхдээ цагаан
сараар заавал идэхийг шахах зэргийг хүндэтгэл үзүүлээгүйд тооцож цээрлэнэ.
     Зочдыг хүндлэл ёслолоо гүйцээн өндөрлөхийн хэрд нэн ялангуяа ахмад
настнуудаас хишиг хүртээн бэлэг гардуулах заншилтай. Бэлэг нь заавал хүний
хэрэглээг хангах, үнэ цэнэтэй зүйл гэхээсээ илүү бэлгэдэл, ёс журмыг илэрхийлсэн
агуулгатай байхыг эрхэмлэдэг. Хүүхдүүдэд түлхүү бэлэг сэлт өгөхийг эрмэлздэг
нь нэг талаас ахмад настны энэрэл хишгийг хүртээж байгаагаас гадна нөгөө
талаас уламжлалт ёс заншил, ёслол хүндэтгэлийн үйлийг үйлдэн гүйцэтгэхийг
дэмжиж буй хэрэг юм. Хэдийгээр цаг ирэх тусам бэлэг барих ёсон өөрчлөгдөж
байгаа ч эртнээс нааш уламжилж ирсэн аяга зэрэг дээшээ харсан сав, өсөж
үржихийн бэлгэдэлт зүйлсүүд нэн хүндэтгэлтэй бэлэг болно. Харин малгай ч юм
уу доошоо харсан зүйл өгөхийг цээрлэн хориглодог.
     Цагаан сарын өдрүүдэд үйл үртэс хийх, ялангуяа хуучин юм оёж шидэх,
усанд явах, эд мал зээлээр өгөх, шинийн нэгэнд айлд хонох, уйлах, хэрэлдэх,
ширүүн үг хэлэлцэх, шинийн нэгэнд үнс хогоо гаргах зэргийг цээрлэн өвчтэй
хүн боловч ёс бэлгийг бодож орноос босон сууж, бүсээ бүсэлж золгоно. Мөн
өдрүүдэд агсам согтуу тавьж хөлчүүрхэх, шинэ сарын шүүс, идээ будаанд эзний
зөвшөөрөлгүй хүрч самардах, базах зэргийг цээрлэнэ.




                                       508
                           Монголын түүх, соёл, ёс заншил

                         12.4. ТЭМДЭГЛЭЛТ ӨДРҮҮД

     Монголчууд мал ахуйгаас үүдэлтэй амьдралын шаардлага, нүүдэлч соёлын
онцлог зэргээс шалтгаалан олон төрлийн тэмдэглэлт үйл явдлыг жил болон
улирал тутамд ёслол төгөлдөр гүйцэтгэсээр ирсэн боловч тэдгээрийн дотроос
хүний нэгэн насны гурван их ёслолыг (хүүхдийн угаалга, даахь үргээх, хурим
хийх) нэн эрхэмд тооцон хүндэтгэж үздэг.
     Хүүхдийн            угаалга:
Монголчууд айл гэрт үр хүүхэд
төрөхийг “Хүн заяавал хүнс
заяана” хэмээн ихэд бэлгэшээн
гэр бүлийн амьдралд тохиолдсон
онцгой тэмдэглэлт үйл явдал
болгон     ёслохыг     хүүхдийн
угаалга хэмээн нэрлэдэг. Хүүхэд
угаах ёс бол эрдэнэт хүний Зураг 12.33. Хүүхдийн угаалгын ёслолд хамаарах
                                   дүрслэлүүд
биеийг олон орчлон дээр төрсөн Тайлбар: а/ Хүүхэд угаахаар зэхэх зураглал, б/ Нэр
гэр бүлийн шинэ гишүүн, төр шивнэж буй зураглал, в/ Хүүхдийн тоглоомын бүрдэл
улсынхаа бяцхан иргэнийг эцэг Эх сурвалж: https://www.ncle.edu.mn/
эх, ах дүү төрөл садан танил дотно нөхдийнхөө хамтаар хүндэтгэн хүлээн авч
унасан газрынх нь шимт усаар угаан, амьдралын турш дуудуулах нэрийг нь өгч
буй ёслол юм. Хүүхдийн угаалгын ёслолыг төрснөөс нь 7-15 хоноод үйлдэх
бөгөөд голдуу өрх гэр, хот айлын хүрээнд тэмдэглэж, зар тарааж зочид урьдаггүй.
Хүүхдийн угаалга хийх өдрийн өглөө эрт босоод гэр орноо янзлаад тавгийн
идээгээ засаж бэлдчихээд үд болмогц айл саахалт, төрөл садныхнаа урьж зална.
Ийнхүү залагдсан хүмүүсийн дотроос хамгийн ахмад настныг гэрийн хойморт
суулгаад, ирсэн зочдыг гэрийн баруун талд, өөрийн төрөл төрөгсдийг гэрийн
зүүн талд суулгадаг. Хүүхдийн угаалганд уламжлал ёсоор авсан эх (эх барьж
авсан эх)-ийг нь хүндтэй зочин болгон залаад, төрсөн эхэд зориулж төхөөрсөн
хонины ууцыг өмнө нь тавьж хүндэлдэг. Хүүхэд угаах ёслолын үед идээ цагаа,
зоог шүүс, айраг бэлтгэн зочид гийчдээ дайлах боловч архи дарс ууж согтуурахгүй,
нар шингэхээс өмнө ёслолыг дуусгадаг учиртай.
     Ихэнх газар хонины баруун гуяны шаант чөмгийг “хүүхдийн хувь” гэж
тавиад сүүлд нь эхэд нь өгч шагайг нь салгалгүй, бүтнээр нь авдартаа хийж
хадгалдаг. Хүүхэд угаах ёс үйлдэхэд өвөг эцэг, эмэг эх, авсан эх нар нь хамжин
аагтай хар цай буюу бүлээн шөлөөр хүүхдийг угаадаг. Давстай шөлөнд арц, будаа
хийж угаах ёс Монголчууд дунд ихэд дэлгэрсэн ёс юм. Ингэж угаах нь давсаар
буртгийг цэвэрлэж, арцаар ариутгаж, үр будаа шиг өнөржин үржихийн бэлгэдэл
гэж үздэг. Хүүхдийн угаалгын ерөөлд “ачит аав ээжийнхээ хайрласан алаг хонгор

                                       509
                             Монголын түүх, соёл, ёс заншил

балчир биеийг амархан торниулж, түргэн бойжуулахын төлөө аагтай сайхан
шимийн цай, атар тарган хонины шөл, ариун сэрүүн булгийн усаар ариутган
угаалгаж, арчиж цэвэрлүүлж байгаа юм байна” хэмээн ерөөдөг. Ингээд эх барьж
авсан ээж хүүхдийг боож тавьдаг.
     Угаалганд эх барьж авсан ээжээр юм уу, тусгайлан лам залж сан тавиулаад
нэр хүсэх ёс байсан боловч тийм ч түгээмэл бус юм. Ихэвчлэн хамгийн ахмад
настанд хадаг барьж нэр хайрлахыг хүсэх бөгөөд шинэ хүүхдийн эцэг, эх өөрсдөө
нэрийг сонгож бэлдээд ахмад настнаар ёс гүйцэтгүүлэн нэр айлдуулна. Эсвэл
эцэг эх нь санал нэгдэж амжаагүй бол 2-3 нэрийг зөвлөлдөн сонгож цаасан дээр
бичээд будаа дүүргэн хийсэн, өргөн амсартай саванд хийж шигшүүлэн хамгийн
түрүүлж гарч ирсэн нэрийг сонгуулж болно.
     Нэр хайрлах настан цаасыг авч нэрийг өөртөө уншсаны дараа хүүхдийн
чихэнд шивнэн гурван удаа хэлдэг. Хэрвээ хөвгүүн бол баруун чихэнд, охин бол
зүүн чихэнд нь шивнэн хэлээд “танай хүү охин ... нэртэй боллоо” хэмээн найранд
ирэгсдэд зарлан хэлнэ. Хүүхдийн нэрийг савтай будаанд хийдэг нь нэр алдар нь
будаа шиг өсөхийн бэлгэдэл ажээ. Хүүхдийн угаалганд ирсэн хүмүүс хүүхдэд
бэлэг хайрлах ба бусад төрөл төрөгсөд нь унага, хурга, тугал, ботго зэрэг төл мал
амладаг нь ирээдүйн хөрөнгө малыг нь эртнээс бэлтгэж буй хэрэг ажээ. Хүүхдэд
уул ус, газрын нэр, ан амьтан, байгаль цаг уурын үзэгдэл, тэнгэр гараг эрхсийн
болон ихэс дээдсийн нэрийг өгвөл хүнддэнэ хэмээн цээрлэдэг. Хүүхдэд нэр
өгөхдөө ихэвчлэн аз жаргал, эрүүл энх, хүч зориг, эрдэм билэг, мөнх нас, ерөөл
буян, өлзий хутаг, цог заль, гоо сайхан, ариун нандиныг хүсэмжлэн илэрхийлсэн
утга бэлгэдэлтэй нэр өгдөг уламжлалтай.
     Хүүхэд угаах ёслолын үед шинэ хүний ирээдүйг бэлгэдсэн ерөөл хэлж,
бүүвэйн дуу, эцэг эхийн ачлалыг магтсан дуу хуур үүсгэж болох бөгөөд цайллага
найрыг хавтгайруулдаггүй. Мөн хүүхдийн угаалганаас өмнө хүүхдийн тоглоомыг
бүрдүүлсэн байх шаардлагатай бөгөөд уламжлалт зан үйлээр өлгийтэй хүүхэд
харж зугаацах, хараа тогтоход зориулан дээрээс зүүж унжуулсан тоглоомын
бүрдлийг гүйцээнэ. Үүнд эсгийгээр хайчилсан үнэгний дүрс, зоос, хонх, сум
(гурвалжин), нум зэргийг багтаана.
     Хүүхэдтэй холбоотой уламжлалт
зан үйлд зарим айлд хүүхэд тогтохгүй
байна гэж үзвэл үр хүүхэд олон
бөгөөд эсэн мэнд бойжиж буй айлын
эх хүний дотоод энгэр хормойноос
бөс авч хадгалах, ихрийн өрөөсөн Зураг 12.34. Энхрий хүүхдийн эдлэлүүд
хүнээр эх бариулж авах, харь угсаа Тайлбар: а/ буруу энгэртэй баривч, б/ баривчны зүүлт
                                         Эх сурвалж: https://www.facebook.com/ Хүүхдийн
гаралтай хүний дээл хувцсанд боож баривч, монгол дээл, https://www.facebook.com/
авах, чонын арьс тулманд боож авах, Монголын үндэсний музей

                                         510
                          Монголын түүх, соёл, ёс заншил

хүүхдийн дээрээс тогоо хөмөрч гадуур нь зурах, гэрийн тавилгыг сольж тавих
зэрэг дом хийж хүүхдээ тогтоодог ёс байжээ. Мөн хүүхдийн хүйг цагаан зээр,
буга, чоно, алаг даага мэтийн амьтны шөрмөсөөр боодог байв. Хүүхэд нь
тогтдоггүй айлд шинээр төрсөн хүүхдэд Оргодол, Хөхнохой, Муунохой, Хүнбиш,
Хэнчбиш, Шаалуу, Бэлтрэг гэх мэт дорой нэр өгч тогтоох ёс байв. Түүнчлэн
хүүхдийг өөр айлд өргүүлж үрчлүүлдэг ёсон эдүгээ ч бий. Хүүхдийг элдэв муу
юмнаас сэргийлэхийн тулд онго зүүх, нялх багад нь өөр айлд оруулахгүй байх,
хүүхдийн угаалгын ёсыг цээрлэх, буруу энгэртэй дээл өмсгөх зэргээр дом хийж
хүүхэд тогтоох арга хэрэглэж иржээ.
     Хүүхдийн дээл баривчны захны ухлаадсыг ар голд нь хадаж өгдөг бөгөөд
хуучирч элэгдсэн захыг хээр хаядаггүй, галдаа өргөдөг. Энхрий хүүхдийг үдшийн
бүрэнхийд элдэв муу юмнаас хамгаалдаг гэж энгэрт нь тээг, тэвх, шагай, зоос,
мөрөн дээр нь хөө хуяг, явуу, хүрэл сум, эрдэнийн зүйл, зааманд (ар энгэрт) нь
бүргэд баавгайн хумс, гахайн соёо, бойтог гуталд нь хонх уяж өгдөг. Даавууг
гурвалжин нугалж дотор нь хөвөн, ноос, өвс ургамал хийгээд үзүүр тус бүрт нь
мяндсан цацаг оёсон тээг нь газар лус огторгуйгаас нөлөөлөх далд муу юмнаас
хамгаалдаг гэж үзэх бол элдэв араатны хумс, шүд, эвэр, соёо нь гагцхүү хурц
үзүүрээрээ гадны зүйлийг айлгадаг гэнэ. Харин явуу, хөө хуяг нь цахилгаан,
аянга, хуй салхинаас хамгаалж хүүхдийг урт наслахыг бэлгэдсэн юм. Цамц,
баривч, дээлийн хормойн оёдлыг дутуу үлдээдэг. Энэ нь дахин дүүтэй болохын
бэлгэдэл бөгөөд дүү нь төрмөгц тэр хэвээр өмсгөдөг заншил бий. Хүүхдийн
хуучин хувцсыг огт хаядаггүй ёсон бий.
                                      Монголчууд гэр бүлийг бат тогтвортой
                                      байлгахыг эртнээс анхаарч ирсний нэг
                                      чухал хүчин зүйл нь хүүхэд үрчлэн авах
                                      явдал гэж үзэж байсан төдийгүй бие
                                      даасан зан үйлийг төлөвшүүлэн буй
                                      болгожээ. Эхнэр, нөхөр хоёрын дундаас
                                      хүүхэд төрөхгүй бол өөр айлаас хүүхэд
                                      үрчилж авдаг ёс байсан төдийгүй одоо ч
                                      үргэлжилж байна. Ийнхүү хүүхэд үрчилж
                                      авснаар гэр бүл бат тогтвортой байхаас
                                      гадна дүү дагуулж өнөр өтгөн айл болно
Зураг 12.35. Хүүхэд үрчлэх ёс
Тайлбар: Сүү барин тосч буй зураглал
                                      гэдэгт итгэдэг. Хүүхэд үрчилж авах гэж
Эх сурвалж: https://www.ncle.edu.mn/  байгаа эцэг эх болон хүүхдээ үрчлүүлэхээр
                                      шийдсэн эцэг эхчүүд харилцан санал
солилцож, хатуу шийдвэрт хүрсэн байх ёстой. Хүүхэд үрчилж авах болон
үрчлүүлэх хүмүүс сар, өдөр, цагаа тохиролцож өдөр гарагийн бэлгэдлийг
баримтлаа бөгөөд үрчлэх эхнэр, нөхөр хоёр үрчлүүлэх айлдаа сүүн бэлэгтэй

                                       511
                               Монголын түүх, соёл, ёс заншил

очно. Сүүн бэлэгт тодорхой заасан хэмжээ байхгүй, харин өгөх хүмүүсийн
хөрөнгө чинээнээс шалтгаалдаг байв. Гэхдээ хүүхдийг нь үрчлэн авахдаа хэт
их хөрөнгө, мал өгдөггүй нь худалдан авч байгаагаас огт өөр нэг гэр бүлээс
нөгөөдөө хүнээр өглөг өгч буй дээдийн өглөг хэмээн тооцож зөвхөн бэлгэдэл
боддог уламжлалтай. Зарим нутагт цөөн тооны мал сүрэг ч тууж очдог байхад
говь нутагт бэлгийн дээд хэмжээ болгож нэг тэмээ өгдөг ёс байлаа. Түүнээс
гадна хүүхдээ өгч байгаа айлын хүн бүрт дээлийн гадар өгдөг заншил түгээмэл
байсан юм.
    Хүүхэд үрчилж авах хүмүүс хүүхдээ үрчлүүлж байгаа айлд ирж хоноод
маргааш нь ургахын улаан нарнаар хүүхдээ авдаг уламжлал байсан бөгөөд үрчлэн
авч байгаа ээж хадаг барьж “хүүхдээ хайрла” гэж гуйгаад хүүхдийн төрүүлсэн эх
нь хүүхдээ гардуулж өгөхөд өргөж авч байгаа эх авчирсан өлгийндөө өлгийдөн
авч явдаг. Өргөж авсан хүүхдийг гэртээ оруулахын өмнө гэрээ нар зөв нэг
тойруулаад гэртээ оруулангуут тулга юм уу, зуухаа нар зөв тойруулж, эмэгтэй
хүүхдийг бол гэрийн зүүн урд аваачаад тогооны бариул бариулдаг байхад эрэгтэй
хүүхдийг бол ном, бичиг, ногт хазаар, уурга бариулдаг. Ингэсний эцэст гэрийн
бурхан шүтээнд мөргүүлж “адис авахуулах” ёс үйлддэг.
    Даахь үргээх ёс: Энэ ёсыг Монгол угсаатан үс авах (бандгайлах) ёс, өрвөг
хайчлах (үргээх, өрвөөх), сэвлэг үргээх, алтан хонхолцог хайчлах гэхчлэн
нэрлэдэг. Монголчууд хүүхдийн даахийг анх үргээх ёслолыг нэн эрхэмд тооцдог
бөгөөд хөвгүүнийг 3, 5 буюу арга (сондгой) тоот насанд нь буга урамдах цагаар,
охиныг 2, 4 буюу билиг (тэгш) тоот насанд нь хөхөө донгодох цагаар даахийг нь
үргээдэг. Энэ нь хүүхэд мэдээ орж, өөртөө зориулан баяр ёслол хийж буйг мэдрэх
чадвартай болсон үе юм. Энхэр хүүхдийн даахийг 6, 7 юмуу 8, 9 насанд нь зөвхөн
засах маягтай дөнгөж гар хүрдэг байжээ. Тухайн айл ууган хүүхдийнхээ даахийг
хэдэн насан дээр нь авсан бол дараагийн хүүхдийнхээ даахийг мөн тэр насан
дээр нь авдаг ёсон бий.




Зураг 12.36. Даахь үргээх ёсны зураг
Тайлбар: а/ Даахь хөндөж буй зураглал, б/ Ёслолын модон хайч
Эх сурвалж: https://www.ncle.edu.mn/, https://ubshop.mn/

                                            512
                          Монголын түүх, соёл, ёс заншил

    Хүүхдийн даахь үргээхдээ сарын сайн, өдрийн өлзийг сонгоно. Зарим нутагт
нэг бүхэл насны ойн баяр дээр нь даахь үргээх ёслол хийдэг. Даахь үргээхэд
оролцох хүн товлосон цагт аль болох эртлэн очих ёстой нь наран хөөрч буй үдээс
өмнийн цагт хайч хүргэхийг эрхэмлэдэгт оршино. Пүрэв гарагийг хүний хишиг
өдөр гэж үзээд хүүхдийн даахийг авдаггүй уламжлал ч бий.
    Даахь үргээх ёслолд хүүхдийн ах дүү, төрөл төрөгсөд болон хүндтэй хүмүүс,
улмаар сэвлэгийг нь үргээх хүүхдийн ивээл жилтэй хүнийг урина. Сонгосон
сайн өдрийнхөө өглөөгүүр ширээ засаж, идээ будаа өрөөд, хүүгээ, охиноо гоё
хувцаслан, ширээний тэргүүн суудалд суулган ёслолыг эхлэнэ. Найрт уригдсан
хүмүүс заавал бага ч гэсэн бэлэгтэй ирнэ. Даахь үргээх хүүхдэд хувцас хунар,
гутал, торго дурдан, бөс даавуу, зоос мөнгө, бэлтгэж ирэх буюу хонь юм уу, даага
зэрэг халуун хошуут мал амладаг уламжлалтай.
    Хүүхдийн үсэнд гар хүрэхийн өмнө арц, хүж уугиулан хайчаа ариулна. Мөн
даахь үргээх хүүхдийн ивээл жилтэй хүнийг гэрийн баруун хойно мөнх тэнгэрийн
зүгт суулгаад цагаалга амсуулдаг. Энэ хүн энэ айлын хамгийн хүндтэй хүн болох
бөгөөд хүүхдийн аав юм уу, өвөө нь, эсвэл найрын ахлагч “За одоо хүүгийнхээ
даахийг үргээе” гэснээр ёслолын үйл ажиллагаа эхэлнэ. Зарим нутагт өвөг эцэг
юм уу эцэг нь, зарим нутагт хүүхдийн ивээл жилтэй хүн эхэлж даахинд гар хүрч,
модон хайч юм уу, хутгаар үс хайчилж, хусч буй дүр үзүүлэн толгойн баруун
талаас эхлэн гар хүрнэ. Халх, дөрвөд, баяд, мянгад, хотгойд ястанд хүүхдийн үс
авахад өвөг эцэг, эцэг нь, эсвэл тухайн ёслолд оролцож буй хамгийн өндөр настай
хүндтэй хүн, Буриадад хүүхдийг эх барьж авсан буюу боож авсан эх нь эхэлж
хүүхдийн үсэнд модон хутга, хайч хүргэн ёсолдог байна. Мөнгөн таваг буюу
модон тавагт таван тарианы үр хийж, дээрээс нь улаан цагаан бөсийн өөдсийг
давхарлан дэлгээд хайчаа дээр нь тавина. Хүүхдийн эцэг нь энэ тавгийг хоёр
гараараа өргөн барьж, эх нь гартаа аягатай
сүү, тавагтай цагаан идээ бариад хүүхдээ
хөтлөн ивээл жилтэй настны өмнө очиж,
тавагтай цагаан идээгээ өргөөд, “хүүгийн
(охины) минь даахийг үргээж хайрла” гэж
хэлэхийн хамт хүүхдээ мөргүүлэн
ёслуулдаг. Настан нь цагаан идээнээс авч
амссаны дараа нөгөө тавагнаас хайчийг нь
авч хөвгүүнийг бол баруун санчигаас,
охиныг бол зүүн санчигаас эхлэн нэг ором
хайчилдаг.                                    Зураг 12.37. Даахь үргээсний дараа
    Хүүхдийн үсийг анх хайчлах хүн буюу Тайлбар: Хүүхдийн эвэр, согсоо үсний
                                              дүрслэл
ерөөлч тавагтай цагаан идээнээс дээжлэн Эх сурвалж: https://www.facebook.com/
хүүхдийн үсийг мялаагаад даахины ерөөл Shuudertstesteg

                                      513
                          Монголын түүх, соёл, ёс заншил

буюу богино бэлгэ дэмбэрлийн үг хэлдэг. Тухайлбал, “баруун талаас нь авч
үргээхэд бадамлянхуан цэцэг дэлгэрч байгаа мэт, зүүн талаас нь авч үргээхэд
зүйл бүрийн эрдэм дэлгэрч байгаа мэт, орой дээрээс нь авч үргээхэд ой билиг
нь хурцдаж байгаа мэт” гэхчлэнгийн бэлгэтэй үгсийг хэлдэг. Хүүхдийн даахинд
заавал гар хүрэх ёстой нагац, авга болон бусад хүмүүс ирж амжаагүй бол тэдэнд
зориулж хувь гэж даахь үлдээгээд бусад хэсгийг хусдаг. Бүстэй хүүхдийн толгойн
хоёр талд болон духанд эвэр болон согсоо (сонжуу, сонжого) үлдээдэг бол бүсгүй
хүүхдийн толгойн хоёр талд сөөг үс тавьж бусдыг нь авахуулдаг байсан.
    Монголчууд хүүхдийн хувцсыг удаан эдэлгээтэй бөх бус, хүйтэнд хайрахгүй,
халуунд сэрүүн, нимгэн хөнгөн эдээр хөдөлгөөнд саад болохгүй зүйлээр хийдэг.
Олон хүүхэдтэй айл нэг хувцсыг дараа дараагийнхад нь нөхөн сэлбэж, томсгон
өмсгөдөг. Хүүхдэдээ хувцас эсгэхдээ хонь, тахиа, гахай, туулай өдрийг илүү
таашаах бөгөөд голчлон тод өнгийн бөс даавуугаар өнгөлсөн, гоё эмжээр,
чимэглэлтэй дээл оёж өмсүүлэн товч шилбийг бүрэн товчилж бүсийг нар зөв
тойруулан бүслээд “Урд хормойг нь унага даага дагаг, хойд хормойг нь хонь
хурга дагаг, дотоод хормойг нь тос өөх мялаа, гадаад хормойг нь ганзага сур
чимэг, энэ жил даавуу даалимбаар хийв, ирэх жил торго дурдангаар хийнэ, тоос
бүү халд, тос халд, эд нь хэврэг, эзэн нь мөнх болоорой” гэж ерөөгөөд хаваасыг
нь авдаг. Шинэ дээл өмссөн хүүхдэд “дээлийн мялаалга” гэж боов чихэр, мөнгө
төгрөг өгч урамшуулан баярлуулдаг.
    Хуримлах ёсны түүхэн улбаа: Сяньби нар эрд гарах, ураг барилдахдаа
үсээ хусч, найрлаж хуримладаг, ухуань нарын хувьд ураг барилдах гэвэл эхлээд
хүүхэнд сэм хэлдэг, магадгүй хагас жил болоод эсхүл зуу хоноод хүн явуулж,
адуу, үхэр, хонь хүргүүлэн, бэлэг сүй тавьдаг. Хүргэн нь хадмындаа очиж байгаад
эхнэрээ авч, төрхөмдөө эргэж ирэхэд гэрийнхэн нь цөм босцгоож мөргөдөг,
гагцхүү эцэг, эхээ мөргүүлдэггүй. Хадмындаа хүргэн хоёр жил зарцлагддаг,
түүний дараа хадам нь охиноо хадамд нь элбэг баянаар гаргаж өгдөг. Хөрөнгийг
бүгдийг эхнэрийн гэр орныхон гаргаж өгдөг тул тэдний заншлаар эхнэрийн санаа
бодлыг харгалзан дагаж байх ёстой. Эцэг хөвгүүд, эрэгтэй, эмэгтэйгүй амар
хялбарыг бодож, цөм үсээ хусдаг. Эмэгтэйчүүд эрд гарах болохоор үсээ ургуулан
тавьж, салаалуулдаг заншилтай байжээ.
    Жужан нар наран ургах дорно зүгийг эрхэмлэдэг, гэрийнхээ үүдийг тийш
нь харуулж барьдаг ба үсээ сүлжин гэзэг болгодог байжээ. Охидыг хадамд
гаргахдаа тогтсон ёс төр гүйдэтгэдэг, инж дагуулан өгдөг байсан нь мэдэгдэж
байна. Улирах гэрлэлтийн ёс (левират ёс буюу эцэг нь нас барвал хүү нь хойд
эхтэйгээ гэрлэдэг, ах, дүүсийн нэг нь нас барвал, нөгөөгийнхөө эхнэрийг
авдаг) хэрэгжиж байснаас гадна харь овгоос гэрлэх ёсыг (экзогам ёс) чанд
баримталдаг байжээ. Тиймээс эхнэр, нөхөр хоёр, хаан хатан хоёр өөр өөр
овогтой байдаг ажээ.

                                      514
                          Монголын түүх, соёл, ёс заншил

    XIII зууны үед нэг эр хөрөнгө
чинээний хэрээр хэчнээн ч эхнэр авч
болдог байснаас гадна залуу бүсгүйн
хувь заяаг эцэг эх нь дур мэдэн шийдэж,
хүүхэн мордуулахдаа сүй бэлэг заавал
авдаг заншилтай байжээ. Гэрээ зүүн
өмнө зүг харуулан барьж, зүүн хойно
гэрийн эзний ор дэрийг засаад, зүүн
талд бүсгүйчүүд, баруун талд эрчүүл
суудаг заншилтай байсан байна.
Гэрийн эзний орны толгойн хананд
эсгийгээр хийсэн онгод дүүжилж
байснаас гадна зүүн хатавчинд үнээний Зураг 12.38. Бүртэ чино, Гуа марал
дэлэнгийн болон баруун хатавчинд Тайлбар: Төсөөлсөн дүрслэл
гүүний хөхний дүрс бүхий шүтээн тус Эх сурвалж: Э.Отгонбаяр. Монголын нууц
                                        товчоо зурагт ном. УБ., 2001.
тус өлгөдөг байжээ. Эрчүүд нь үсээ
тойруулан хусаж магнай дээрээ ямхын төдий үлдээж, жижиг гэзэг-тав тавьж
гөрдөг байжээ. Өмнө зүгийн монгол бүсгүйчүүл бол нялхын үсээ авахгүйгээр
урт ургуулж арван хэдэн хэсэг гөрж толгойгоо тойруулан унжуулдаг заншилтай
байсан байна. Харин хадамд очиж эхнэр болохдоо хоёр салаа гэзэг гөрдөг байжээ.
Мөн чихээ нүхэлж алт, мөнгөн ээмэг, сүйх зүүж байснаас гадна хуруундаа бөгж
зүүдэг байсан байна.
    Хуримлах ёс нь гэрлэлтийн ардын ёс суртахуун, зан заншил, гоо сайхны
сэтгэлгээ, эдийн засаг, хууль эрхийн харилцааны үүднээс хүндэтгэн баталж
амьдралаа холбож буй хос хоёрын ирээдүйн сайн сайхныг бэлгэдэн, бат бэх
сайхан гэр бүл болохын итгэл найдварыг ураг төрөл, хамт олны зүгээс хүлээлгэж
буй учир утгатай. Монголчууд “худаг усны ойр нь сайн, худ ургийн хол нь сайн”
хэмээн үзэж алс холын нутаг, өөр овог аймгаас бэр буулгахыг баримталдаг
байжээ. Монголчуудын гэр бүл болох түүхэн хэлбэр нэлээд олон янз байх бөгөөд
эрэгтэй хүн эхнэр авахын тулд сүйлж авах, хүүхэн босгож авах, богтолж авах,
татварлаж авах, хүргэнтэж авах ба гуйж авах, андалдаж авах ба соёрхлоор авах,
хулгайлж авах ба булааж авах, хамжиж суух зэрэг хэлбэр тэмдэглэгдэн үлджээ.
Язгууртан ноёд болон чинээлэг хүмүүс харц хамжлагын дотроос бэр буулгахаар
аав ээжтэй нь хэлэлцээд богт хэмээх алт мөнгө, эд агуурс, адуу мал тэргүүтнийг
өгч хуримын зардлыг дааж байгаад өндөр богт малгай өмсгөж хүүдээ эхнэр
авч өгвөл богтолж авсан эхнэр болох ба бас эрх ямбатан эрх сүр эд агуурсаараа
эцэг эхтэй нь хэлэлцэн богтолж авдаг ёс байжээ. Богтлох ёсонд харилцан хайр
сэтгэлтэй нөхцөлд буруутгах үндэсгүй юм. Авааль эхнэрээсээ өөр сул авсан
хатдыг татвар эм гэдэг бөгөөд хаад байлдан дагуулсан улс орноосоо эмс охидыг

                                      515
                          Монголын түүх, соёл, ёс заншил

татвар болгон авах ёс байжээ. Мөн Монголчууд насанд хүрээгүй хоёр хүүхдээ
хожим суулгахаар хэлэлцэж худ ураг барилцан хүүгээ хүргэнтүүлж хадмынд
нь байлгаж, хооронд нь дасгаж байгаад хожим насанд хүрмэгц нь гэрлүүлдэг
заншил ч байжээ. Айлын охинтой сэтгэл нийлж, хайр сэтгэлээрээ ханилья
хэмээн хоёул хэлэлцэж тохироод, сүй бэлэг тавилгүйгээр аав ээжтэйгээ нүүр
тулан уулзаж, охиныг нь эхнэр болгон авах хүсэлтээ илэрхийлж авахыг гуйж
авах гэдэг. Монголчууд охиноо гуйсан даруйд өгдөггүй бөгөөд олон гуйлгавал
хүндлэгдэх, цөөн гуйлгавал доромжлогдох хэмээн хэлэлцдэг.
     Хоёр эр хүн андын журмаа улам бататгаж зузаатгах зорилгоор эрт цагт эхнэрээ
солилцож авдаг ёс байсныг андалдаж авах хэмээн нэрлэдэг түүхтэй байлаа. Бүсээ
солилцож анд болсон хоёр эр хүн сүнс сүлдээ нэгтгэж байна гэж үзээд эрийн сүнс
сүлдэнд шургаж ирсэн эхнэрийн цог хийморь бадрангуй дөрвөн биесийн суу
заль, сүр сүлд улам батжин нэгнийгээ давхарлаж, нимгэнээ зузаатгаж гаднаас
халдах халдлага, саадыг давах хүч чадал төгөлдөржиж байна хэмээн үздэг
сэтгэлгээ байв. Бас урьд цагийн хаад улс орныхоо төлөө хүчин зүтгэж гавьяа
байгуулсан баатар жанжиддаа болон харь орны хаадтай найрамдалтай байж улс
орны амар түвшнийг хамгаалахын тулд гүнж хийгээд хатдаасаа соёрхол болгон
хайрлаж өгдөг төрийн соёрхол түгээмэл байсныг соёрхлоор эхнэр авах гэх бөгөөд
тэр цагийн гүнж, хатад хаан эцгийнхээ соёрхлоор харьд хатан болсноо бахархал
болгон үздэг байлаа. Эрчүүд айлын охиныг хулгайлж авч суудаг ёс байсан гэдэг
ба сүйтэй охиныг авдаггүй уламжлалтай. Учир нь сүй бол тухайн үеийн хууль
ёсны баталгаа байсан тул сүйт охин амар амгалан байдаг. Ахан дүүсээрээ очиж
хулгайлж авч эхнэр болгох нь тэр үеийн ид хав болдог байжээ. Мөн ёс төрөөр
ёслоод эхнэр болгон авч буй хүнийг замаас нь таарч үзэсгэлэн гоод нь татагдан
булааж авах тохиолдол ч эрт цагт байсан байна. Бэлэвсэн ганц бие хижээл насны
эр, эм хоёр хэлэлцэж ярилцаж байгаад хоорондоо гэрлэж суухыг хамжин суух
гэдэг. Хамжин сууж байгаа хүмүүс хурим хийдэггүй бөгөөд хамаатан садан, ойр
дотны хүмүүсээ урьж цай уулгаж болдог.
     Монголчуудын уламжлалт хуримын ёс бол бэр гуйх, баталгаа хийх, сүй
болон инж хүргэх, хуримын бэлтгэл, их хурим, хуримын дараах ёслол гэсэн хэд
хэдэн хэсгээс бүрддэг. Хуримын ёс нутаг уснаасаа хамаараад харилцан адилгүй
ёс заншилтай байдаг боловч нийтлэг талууд их бий.
     Бэр гуйх ёс: Бэр болгох хүнээ сонгосны дараа өдрийн сайныг товлож, худ
бололцох айлдаа ам сонсгох, тамхи нэрэх ёс гүйцэтгүүлэхээр өөрийн зууч болгож,
нас тогтсон, үр хүүхэдтэй 2-3 хүнийг хадаг бэлэг сэлттэй илгээн санал хүргүүлнэ.
Зууч худ ураг бололцох тухай яриа өдүүлж, уран цэцэн үгээр санал хэлж бурханд
нь хадаг тавьж, бэлэг сэлтээ аав ээжид нь барьдаг. Бэр гуйгч нь хүүгийн талын
элч, охины талд хүндтэй зочин байдаг. Хүүгийн талын элч зарлага гэдэг утгаараа
бэр гуйхад хүүгийн эцэг эх оролцдоггүй. Садан төрөл юм уу, эсвэл нутаг

                                      516
                          Монголын түүх, соёл, ёс заншил

усандаа хүндтэй, хамгийн чухал шалгуур болох хүүтэй ивээл жилтэй хүнийг
сонгож бэрээ гуйлгадаг. Бэр гуйгч нь удам сайтай, нутаг усандаа нэр төртэй, зан
заншлаа сайн мэддэг, гэр бүлээ цуцлуулж байгаагүй, төлөв түвшин, харилцаж
байгаа хүмүүстээ хүндэтгэл үзүүлж чадах мэдрэмжтэй хүн байх бөгөөд ганцаар
явдаггүй. Ийнхүү хүн дагуулж явсанаар бэр гуйхад хэрэглэх хадаг болон бэлэг
сэлт, идээ ундааг бэлдэж өгөх үүрэгтэй. Мөн авч яваа идээ ундаа, бэлэг сэлтээ
охины талд гардуулах хүртэл газарт хүргэхгүй хариуцах ёстой байдаг. Газар
газрын бэр гуйх ёс өөр өөр байдаг хэдий ч бэр гуйхад хадаг, цайны идээ, дээлийн
өнгө, тавгийн идээ зэргийг нутгийнхаа заншилтай уялдуулан зайлшгүй авч явдаг.
    Бүсгүйн тал зөвшөөрсөн бол бэлгийг авч, эс зөвшөөрвөл бэлгийг буцаана.
Ийнхүү хадаг тавьснаас хойш хэсэг хугацааны дараа эцэг нь өөрийн биеэр хүүгээ
дагуулан тусгай хүний хамт бэлэг сэлттэй ирж хадаг барьдаг ба үүнийг шийд авах
гэж нэрлэдэг. Хоёр тал бэсрэг найр хөгжөөж сайн өдрийг сонгож хуримын өдрийг
товлоно. Товын хугацаа 3-6 сар байх агаад ийнхүү сар хугацааг уртаар сонгох
нь залуу хосыг шалгаж буй ёсон ажээ. Гэрлүүлэх гэж байгаа хүү хүүхнийхээ
жил мэнгийг тааруулж хүүхнийг тэгш 16, 18 насанд нь гуйх заншил зонхилж
байв. Шийд сонссоны дараа ч гэсэн хүргэн талаас хэд хэдэн удаа хүн ирж, урьд
хэлэлцсэндээ баталгаа хийдэг нь үр хүүхдийнхээ ирээдүй хойч, гэр бүлийнх нь
амьдралыг бат бөх байлгах талаар санаа тавьж, хянуур хандаж байсны гэрч гэж
үздэг байна. Хэд хэдэн удаа баталгаа хийсний дараа хүргэн талаас сүйн бэлэг
барьж хурим хийх өдрийг хэлэлцэн тохирдог байжээ.
    Хуримын сүй бэлэг нь нь ураг барилдахыг харилцан зөвшөөрсний эд мөрийн
баримт, бэр буулгах болзооны эрхийн баталгаа бөгөөд хуримын өмнө хүргэн нь
өөрийн эхнэр болох эмэгтэйн ойрын төрлүүдэд бэлэг барьдаг. Хүргэн хүүгийн
барьсан бэлэг нь охиноо өгснийх нь хариу бэлэг болон тооцогддог байна.
Сүйн бэлэг нь ихэвчлэн хуримын бэлтгэл буюу бэрд хувцас, гоёл төхөөрөхөд
зориулагддаг ажээ. Сүйн бэлэгт эд агуурс, бөс бараа оролцох боловч гол зүйл
нь сондгой тоотой мал байх бөгөөд хүзүүнээс нь хадаг зүүсэн цагаан морийг
бэлгийн тэргүүн болгож өгдөг заншилтай. Сүйн бэлэгт тэмээ, ямаа зэрэг
малыг оролцуулдаггүй нь Монголчууд морь, хонийг халуун хошуут мал, тэмээ,
ямааг хүйтэн хошуут мал гэж үздэгтэй холбоотой. Түүнчлэн сүй бэлэгт “эвийг
нийлүүлэгч цавуу, сэвийг дарах хуурай” зэрэг ёгт бэлгэдлийн чанартай зүйлс
заавал оролцдог нь хоёр талын ургийн холбоог улам бат бэх болгохыг бэлгэддэг.
Хэрэв сүй бэлэг төлөөгүй бол төрсөн хүүхэд хууль ёсны бус бөгөөд зөвхөн эхэд
нь хамаарна гэж үздэг байв. Сүй бэлгийн хариуд “инж” хэмээх бэлэг бэлтгэн
охинтойгоо хүргүүлдэг байжээ. Инж бол охины талын хөрөнгө чинээнээс
хамаардаг байсан бөгөөд инжинд үс, гэзэгний хэрэгсэл, чимэг зүүлт, дөрвөн
улирлын бүрэн хувцас хунар, ор дэрний хэрэглэл, авдар сав, гал тогооны эд,
саалийн үнээ, хэдэн толгой бог мал багтахын хамт бүтэн тоног хэрэгсэлтэй

                                      517
                         Монголын түүх, соёл, ёс заншил

уналгын морь нэгийг заавал оролцуулан явуулдаг заншилтай байжээ. Инж нь
шинэ айлын хөрөнгөтэй нэгддэг хэдий ч охин хүн түүнийгээ захиран зарцуулах
эрх мэдэлтэй, ямар нэгэн тохиолдолд түүнийгээ авч гэртээ буцах эрхтэй байжээ.
                                      Хурим найрыг ихэвчлэн цагаан идээ
                                      дэлгэрсэн зун намрын цагт хийдэг. Хурим
                                      хийхээс өмнө бэр болох охин төрөл
                                      садныхнаараа зочлон айлчладаг (баядад
                                      “цэгээ уух”, буриадад “басган зайх”,
                                      халхад “цай уух”) бөгөөд харин хүргэний
                                      талынхан хурим болохоос өмнө шинэ гэр
                                      бэлтгэж гэрийн найр хийдэг. Шинэ гэрээ
                                      барьчихаад зочдыг гэрт орохыг урин
                                      суулгасны дараа гэрийн эзэн тоононоос
Зураг 12.39. Гэрийн найр
                                      хадаг зүүснээр гэр мялаах үг хэлж, найр
Тайлбар: Тойм зураглал                эхэлнэ. Гэр мялаалгын ерөөл хэлэх үед
Эх сурвалж: https://www.ncle.edu.mn/  цацлын хувин дүүрэн сүүнээс тооно, унь,
хана өөд цацал өргөх буюу эсвэл хонины толгой, дөрвөн өндөр, шаант чөмөг,
уураг сүүл зэргийг урт модны үзүүрт хатган цагаан идээгээр чимээд ерөөл
бэлгийн үгэнд гарч буй эд зүйлс өөд дохин ёслол үйлддэг. Ийнхүү шинэ гэрийн
ерөөл, мялаалгын үг хэлсний дараа найрын ерөнхий дэгийн дагуу найрлана.
     Хурим нь бэрийн гэрт болох ёслол, бэр буулгах ёслол гэж хэсгээс бүрддэг.
Бэрийг аваачихаар ирэх хүмүүсийн тоонд хүргэн очих ба сөн нийлүүлэх ёс
гүйцэтгэнэ. Сөн нийлүүлэх нь хоёр талын бэлтгэсэн айраг, архи, идээг нэгтгэх
ёс бөгөөд бэр, хүргэн талынхан ургийн холбоо тогтоож буйг бэлгэддэг. Мөн
хүргэн хүүд хантааз өмсгөж, бүс бүслүүлэх ёслол болох бөгөөд энэ нь хүргэнийг
өөрийн хүн болгож буйг илэрхийлсэн бэлгэдлийн шинжтэй. Бэрийг ирэхэд
хүргэний талаас тавагтай идээ барьсан хүмүүс угтаж мэндлээд хоёр газар гал
түлж гэрлэгсдийг галын дундуур гаргаж ариутгах ёс үйлдээд, хүүг нар, бэрийг
сарны дүрсэн дээр суулгаж шаант чөмөгний бүдүүн талыг хүүд, нарийн талыг
бэрд бариулаад наран зүгт хандуулан сөхрүүлж “шар наранд мөргөмүү, шаант
чөмөг атгамуу” хэмээн гурван удаа бөхийлгөн наранд мөргүүлдэг заншил байсан
нь эртний шүтлэгтэй холбоотой зан үйлийн улбаа юм.
     Бэрийг ирсний дараа бэр хүргэний талаас нэг нэг хүн бэрийг дагуулан
орж үсийг хагалан самнаж, чимэг зүүлт, ёслолын хувцас өмсүүлээд, хадам
эх нь аягатай сүү амсуулсны дараа хадмын гал, бурхан, хадам эх эцэг зэрэгт
мөргүүлэх ёс үйлддэг. Бэрийг гэрийн урд дэвссэн цагаан эсгийн дээр сөхрүүлэн
суулгаж таван өнгийн торго, өөх тос галд өргүүлж тулганы урд тотгонд гурван
удаа мөргүүлдэг ёс байсан. Хуриманд охиноо эх нь хүргэж ирэх тохиолдол
байдаг бөгөөд харин эцэг нь 3 хоногийн дараа эргэх байдлаар ирдэг байна. Эх

                                     518
                          Монголын түүх, соёл, ёс заншил

нь хуримын дараа нэг хоноод охиноо үлдээж явахдаа түүнийг газар сөхрүүлэн
суулгаж хойд урд хормойг цагаан чулуу, сүхээр дараад “бэр очсон газраа, чулуу
шидсэн газраа” хэмээн хэлж охиноо энэ айлд хүндтэй үнэнч сайн бэр болохыг
сургамжлан хэлдэг уламжлалтай байлаа.
    Хуримлах ёслолын үед нөхөр галаа асааж, эхнэр нь цайгаа чанаж бурхандаа
тавиад дараа нь хадам аав, ээж, ирсэн зочдод аягалж барина. Үүний дараа цалин
цагаан мөнгөн бөгж солилцон хоёр биенийхээ ядам хуруунд зүүж өгнө. Эхний
галыг нөхөр нь асаадаг нь “эцгийн голомтоос гал тасаллаа. Бид хоёр энэ галыг
хэзээ ч бөхөөхгүй үүрд авч явна, бөгж солилцдог нь бид нэг хүн мэт гагнагдлаа”
гэсэн санааг илэрхийлж буй аж. Хуримын үед солилцох бөгж ихэвчлэн хаан
бугуйвч, хатан сүйх хээтэй байдаг. Энэ нь шинэ хосыг урт удаан аз жаргалтай
амьдрахын бэлгэдэл гагнагдсан хээнүүд юм. Дугуй дүрсийг монголчууд эр хүний
бэлгэдэл болгож явдаг учраас хаан бугуйвчаар, хатан хүнийг дөрвөлжин буюу
сүйхээр нэрийджээ. Монголчуудын хуримын бөгж нь аль ч зүгээс ирсэн аюулыг
хамтдаа даван туулна гэсэн билэгдэлтэй байдаг.
    Хуримласан өдрөөс эхлэн бэр нэг cap төрсөн эцгийн гэртээ очихгүй бол
харин аав нь гурав хоногийн дараа охиноо эргэж хүргэнийдээ ирдэг. Сарын дараа
охин аавын гэртээ очихдоо зочин байж, нөхрийн тал охины инжний хариуд бэлэг
явуулдаг.
    Монголчуудын уламжлалт хуримын зан үйлд буддын шашин хүчтэй нөлөөлж
хүргэн, бэрийн мэнгэ, жил таарах эсэх, ямар өдөр хуримлах зэргийг ламаас
асууж мэргэ төлөг буулгах, бэрийн ерөөлийг ламаар уншуулах зэрэг ёслол ихээр
нэвтэрсэн байна.
    Хуримын өдөр зочид хүрэлцэн ирж, хуран цуглахад цай, хоолоор дайлж,
ууц шүүсийг хөндөж таллаад бүх хүмүүст хувь хүртээн, найрт ирсэн бүгдэд
талархаад нэр хүндтэй, даруу төлөв, шулуун шударга, ахмад хүнээр найрын
дарга сонгоно. Найрын дарга гэрийн хойморт суудлаа эзэлж үргэлжлэх хугацаа,
дотоод дэг ёсыг таниулаад сархад түгээх нэг сөнчин, хоёр аягачин томилдог.
Найрын бүх үйл явцыг найрын дарга удирдан явуулж төгсгөх ёстой ба хэрэв
найрлагчдаас найрын дэг ёсыг зөрчвөл тухайн хүнийг торгон (хул) шийтгэж,
сургамжийн үг хэлдэг заншилтай байв. Хуримлах ёсонд найрлагчид найрын
даргын баруун, зүүн хэсэгт хуваагдан суух бөгөөд өндөр настангууд, дуучин
хөгжимчид гэрийн зүүн хоймор, тэдний удаагаар авгайчууд бүсгүйчүүд насны
дарааллаар сууцгаадаг. Баруун хэсгийн хойморт эрчүүд насны эрэмбээр суух
дэг ёстой. Найрлагч олон тийнхүү таллан суухдаа монгол гэрт суух суудлын ёс
горимын дагуу суугаа талын өвдгөө цомцойн суух бөгөөд хүн бүхэн дээлийнхээ
товчийг бүрэн товчилж, хувцас хунараа зөв өмсч, малгайгаа тэгш тавьж, найрын
дэг ёсыг хатуу дагаж найрт идэвхитэй оролцох үүрэгтэй байжээ.
    Найрын дарга томилон гарагсан сөнчин, аягачин нарт найрын эхлэл гурван

                                      519
                          Монголын түүх, соёл, ёс заншил

дугараа барихыг даалгахад хоёр аягачин гэрийн баруун, зүүн дээд талаас
доошлон хоёр талын хүмүүст хултай айргаа барьж, найрлагчид цөм гурван
удаа ууцгаасны дараа найрын дарга эхлээд ерөөл хэлээгүй бол ерөөлчөөс ерөөл
хүсч хадагтай айраг (хундагатай архи) барьдаг ажээ. Энэ үед хөгжимчид хуураа
хөглөн “хөг нийлүүлж” ерөөл дуусахад найрын даргад хөгжмөө хөглөж бэлэн
болсноо уламжилна. Халхын найр хурим дээр морин хуур, хуучир, лимбэ зэрэг
хөгжмийн зэмсгээр тоглож, тэдгээрийн эгшиг аялгуунд уртын дуу гоцлон дуулж,
бадгуудын хооронд найрлагчид нийтээрээ “түрлэг” түрдэг байжээ.
     Халх найр хуримд дуу дуулах ёс горим сөнд баримтлах уламжлалт дэг
журамтай байлаа. Халхчуудын дунд найр наадмыг “Түмэн эх” зэрэг айзам уртын
дуугаар ая барьж эхлэх ёс нэлээд нийтлэг дэлгэрчээ. Найрын эхлэлд төдийгүй
ер нь найрт нэг дууг эхлэвэл заавал бүтэн дуулж төгсгөдөг ёстой ажээ. Эхлэл
дуу гүйцсэний сүүлд найрын олонд дахин айраг барина. Үүний дараа 2-3
дуу дуулж, тэдгээр дуу бүрийн завсарт “бага дугараа” хэмээн айраг сөгнөнө.
Бага дугараа ууж, дуулцгаасны дараа “дагнаа” гэж их хулаар (туушаан) айраг
барьж, бүгд ууцгаасны эцэст найрын дарга нийтэд гадаалах зөвшөөрөл олгож
буйг зарлана. Гадаалж тамхи татаж, морь хараад эргэж орохдоо найрлагчид
түрүүчийн суудалдаа суух ёстой. Найрын дарга нийтэд анхааруулан дуучингаар
ая бариулсаны хойно “бага туушааны дугараа” гэж хүн бүрт жижиг туушаанаар
3 удаа айраг барина. Халхчуудын найр хуриманд ийнхүү айраг сөгнөж, дугараа
барих ёсонд “солбио дагнаа” барих ёс байв. Солбио дагнаа гэдэг нь зүүн
талынханд даргаас эхлэн, баруун талынханд сөнчөөс эхлэн хултай айраг барихыг
хэлдэг ажээ. Найр өндөрлөх цаг дөхөхөд гэрийн эзэн найрын даргад “За манай
сөн чилж байгаа бололтой. Найраа өндөрлөе!” хэмээн хэлэхэд найрын дарга
найрын төгсгөлд дуулдаг (энх мэндийн баяр, жороо баахан улаан, хөхөө шувуу
г.м) уламжлалт дуугаар ая барьж, гэрийн эзэн ерөөлчөөр сөнгөө ерөөлгөөд эхний
өдрийн найрыг эрт өндөрлүүлэх ёстой.
     Орчин үед гэр бүл болох ёслол нь гэр бүл бүртгэх ёслол, хурим гэсэн үндсэн
хоёр хэсгээс бүрдэж байна. Гэр бүл бүртгэх ёслол уг эрхийг хэрэгжүүлдэг төрийн
байгууллагад болдог бол хурим нь гэр бүл, найз нөхдийн хүрээнд болдог болжээ.
Гэрлэлтийг бүртгэх нь залуу хосыг төр улсын зүгээс хууль ёсны болгон баталж
буй хэлбэр юм.




                                      520
                        Монголын түүх, соёл, ёс заншил

                 БҮЛГИЙН ТУЛГУУР ОЙЛГОЛТУУД
•    Арван засгийн (уул тайлгын)            •   Төрийн дуулал
     наадам                                 •   Төрийн сүлд
•    Битүүлэх ёс                            •   Төрийн тамга
•    Бөхийн барилдаан                       •   Улсын цол
•    Буриад сурын харваа                    •   Улсын наадам
•    Даахь үргээх ёслол                     •   Урианхай сурын харваа
•    Даншиг наадам                          •   Халх сурын харваа
•    Есөн хөлт цагаан сүлд                  •   Хуримын ёс
•    Золгох ёс                              •   Хүүхдийн угаалга
•    Нар саран сүлд                         •   Цагаан сар
•    Одон тэмдэг                            •   Цэргийн наадам
•    Соёмбо тэмдэг                          •   Шинэлэх ёс
•    Төрийн далбаа                          •   Эрийн гурван наадам


               ДЭЛГЭРҮҮЛЖ УНШИХ НОМ ЗОХИОЛ
1.   Арьяасүрэн Ч, Нямбуу Х. Монгол ёс заншлын их тайлбар толь. УБ., 1982.
2.   Болд Д., Мишигбаатар Ж. Монгол төрийн одон медалийн түүх. УБ., 2008.
3.   Дулам С. Чингис хааны төрийн бэлгэдэл. УБ., 2006.
4.   Монгол ёс заншил, зан үйлийн товчоон. УБ., 2009.
5.   Монгол төрийн үүсэл, ёс ёслол, бэлгэдэл, хүндэтгэл, уламжлал. УБ., 2011.
6.   Чойжилжав Х нар. Монголын хурдан морины уралдаан. УБ., 2015.
7.   Сампилдэндэв Х. Өрх гэрийн Монгол ёсон. УБ., 1999.
8.   Сампилдэндэв Х нар. Монгол зан үйл, баяр ёслолын товчоон. УБ., 2006.
9.   Эрдэнэбат Б., Мягмарсамбуу Г. Монгол улсын бүх цэргийн их хар сүлд.
     УБ., 2012.




                                    521
                          Монголын түүх, соёл, ёс заншил

                        Арван гуравдугаар бүлэг.
         МОНГОЛЧУУДЫН ЭРХЭМЛЭХ, ЦЭЭРЛЭХ ЁС

                   13.1. УРАГ УДМАА ЭРХЭМЛЭХ ЁСОН

     Монголчууд эртнээс ураг удмаа эрхэмлэн дээдэлж, өвөг дээдсийнхээ үүх
түүхийг тэмдэглэн, үр хүүхэддээ өвлүүлэн үлдээх тогтсон заншил, дэг ёстой
байсаар иржээ. Энэхүү ураг удмаа эрхэмлэн дээдлэх ёс нь хойч үедээ удам судраа
таниулах, бахархуулах, овог удмын сүлд шүтээн, тамга тэмдгээ өвлүүлэх нарийн
утга учиртайн дээр удмын сангаа хадгалах, цус ойртолтоос сэргийлэх чухал ач
холбогдолтой байжээ. Монголын нууц товчоонд Чингис хааны дээд өвөг Бүртэ
Чоноос эхлэн 500 орчим жил үргэлжлэх 20 үеийн намтрыг товчоолон дурдсан
байдаг. Энэ тухай Персийн түүх Рашид-Ад-Дин “Монголчуудын заншил нь
төрсөн хүүхэд бүртээ удам угсаагаа зааж сурган, хүмүүсийн хүртээл болгодог
учраас тэдний дунд яс угсаа, овог удмаа мэдэхгүй хүн нэгээхэн ч үгүй” хэмээн
бахархан бичсэн байдаг. Энэ соёл нь нийт монголчуудын өвөрмөц нэгэн соёл мөн
бөгөөд улмаар ёс заншлын салшгүй нэг хэсэг болсон байна.
     Аль ч нийгэмд хэнтэй гэрлэж болох болохгүй тухай албан болон албан бус
дүрэм байдгийг дотор нь а/ хэн нэгэн өөрийн бүлгийнхэнтэйгээ гэрлэхийг
шаарддаг (эндогами) ёс, б/ өөрийн угсаа, шашин болон уг гарвал нэгт бүлгээс
гадагшаа гэрлэхийг шаарддаг (экзогами) ёс хэмээн ялгаж үздэг. Эндогами ёсыг
нэн ялангуяа Европын хаадын угсаанд эрх мэдэл, эд хөрөнгө, шашин шүтлэгээ
хойч үедээ өвлүүлэн үлдээх зорилготойгоор хэрэглэж байсан бол Монголчуудын
                                          уламжлалд ялангуяа язгууртнуудын
                                          дунд экзогами ёс хүчтэй байсан юм.
                                          XIX зууны бичгийн их хүн В.
                                          Инжинаш “Үндсээ үл мэдэх нь
                                          адгуус буюу. Тайж бөгөөд өвөг юугаа
                                          үл мэдэх нь мал буюу. Нүд буй
                                          бөгөөд түүх юугаа үл үзэх нь сохор
                                          номин буюу. Мэдэлтэй бөгөөд язгуур
                                          юугаа үл мэдэх нь мунхаг гахай
                                          буюу”        хэмээн        бичсэнээс
                                          Монголчуудын ураг удмаа эрхэмлэх,
                                          залгамжлуулах уламжлал чухал
                                          болохыг харж болно.
Зураг 13.1. Чингис хаанаас эхлэн бичсэн
                                              Хаад язгууртнуудад өөрийн
Халхын дөрвөн аймгийн ноёдын угийн бичиг
Тайлбар: XIX зуун                         ургийн бичгийг бичин олон үеэр
Эх сурвалж: https://mongoltoli.mn/        уламжлуулдаг       ёс     мөрдөгдөж

                                      522
                          Монголын түүх, соёл, ёс заншил

байсан бол харин харц, энгийн ардуудын дунд бичиглэн үлдээх явдал хомсхон
байсан бололтой. 1725 онд нийгэм-улс төрийн бүхий л салбарт бүрэн ноёрхлоо
тогтоохын тулд Манжийн Энх-Амгалан хаан монголын бүх тайж язгууртны
ургийн бичгийг Бээжинд хэвлүүлнэ гэдэг нэрээр аваачин шатаасан гэдэг. Өдгөө
бидэнд үлдсэн хамгийн том ургийн бичиг нь Үндэсний номын санд хадгалагдаж
буй 1905 онд хийсэн Сэцэн хан Шолойн ургийн бичиг байна. Уг бичигт 1577-
1905 он хүртэлх 328 жилийн дотор төрсөн 11996 хүний нэрийг 5.3 м голчтой
даавуун дээр цагираглуулан бичсэн байна. Ийнхүү Манжийн эрхшээлийн үед
нэлээд бүдгэрч эхэлсэн Монголчууд ургийн бичгээ хөтлөх явдал ХХ зуунд улам
алслаж 1925 оноос ургийн овог хэрэглэхийг бүрмөсөн хоригложээ.
    Овог гэдэг нь нэгэн өвөг дээдсээс угсаалж, элгэн садны холбоотойгоор
шүтэлцсэн бүлэг хүмүүсийн нэгдлийг хэлдэг бөгөөд хүн төрөлхтөн бүгд овгийн
хамаарлаар зохион байгуулагдаж цаашдаа иргэнших явцдаа өөр өөрсдийн соёл
иргэншлийн онцлогоороо ялгарч иржээ. Суурьшмал иргэд ихэвлэн эрхлэх
аж ахуй, оршин буй газар нутгаараа холбогдон угсаатан болж хөгжсөн бол
нүүдэлчин ард түмэн өөрсдийн аж төрөх ёс, ахуйн онцлогоосоо болж удам
гарал, овог аймгаараа холбогдон угсаатан болж хөгжсөн байна. Иймээс ямар ч
нүүдэлчин угсаатнууд овгийн маш хатуу дэг жаягтай, түүнийгээ сайн мэддэг,
зөрчсөн хүнийг хатуу цээрлүүлдэг байна. Овог бүр өөрийн гэсэн тодорхой нэр
хочтой бөгөөд тэр нь уг овгийн хүчин чадал, мандал буурлын баталгаа болдог
уламжлалтай. Мөн овог бүр өөрсдийн сүлд, удам судраа бичиж үлдээдэг ургийн
бичиг, малын им тамгатай байлаа.
    1997 оноос Монголчууд удмын овгийг албан ёсоор дахин хэрэглэх болсон
боловч урьдчилсан судалгаа, бэлтгэлийг сайтар хангаагүйгээс бүх нийтээрээ
овгоо тодруулахад бэрхшээл үүсч зарим талаар өрөөсгөл хандлагад хүргэсэн
юм. Ургийн бичиг (гэрийн үеийн бичмэл, гэрийн түүх, язгуурын үүсгэх бичиг, үе
залгамжилсан бичиг, төрлийн угийн бичмэл, угийн бичиг г.м) нь өвөг дээдсийнхээ
уг гарвал, угсаа язгуур, намтар түүх, үлгэр дуурайлал тэргүүтнийг үр хойчдоо
таниулан сургаж, тэднийг үндэс угсаа, эх орноо хайрлах, түүх соёлоо дээдлэх,
элгэн саднаа асрах ухаанаар хүмүүжүүлж, эрүүл биетэй, саруул ухаантай өсч
бойжих үндэс болсоор иржээ. Ураг төрлийн дотроос хэн нэгэн нь тэрс хэрэг
үйлдсэн бол удмын түүхэнд тодорхой тэмдэглэн үлдээдэг учраас үе дамжин
хадгалагдах ургийн түүхэндээ хар толбо үлдээхгүйн тулд хүн бүр хичээж, хэрэв
ураг удмын дотроос ийм хүн гарвал “эцэг өвгөдийн ариун нэрийг бузарлав”
хэмээн ихэд жигшдэг байсан бөгөөд нөгөө талаар энэ нь хүмүүжлийн асар их ач
холбогдлыг өгдөг билээ. Ургийн бичгийг сэргээн хөтөлснөөр түүнтэй холбоотой
олон уламжлалт ёс заншил сэргэн хэрэглэгддэг.
    Монгол хүн бүр өөрийн ураг удмынхантай гэр бүл болохыг хатуу цээрлэж
цусан төрлийн хоорондоос гарсан хүүхэдтэй айлд орохгүй тойрон өнгөрдөг

                                      523
                          Монголын түүх, соёл, ёс заншил

хатуу цээртэй. Өөрийн ойр төрлийн хүнтэй гэр бүл болох нь ёс зүйн болон эрүүл
мэндийн их хор хөнөөлтэй байдаг. Өдгөө залуусын ихэнх нь өвөг эцгийнхээ
нэрнээс цааш мэдэхгүй болсон нь цус ойртох эрсдлийг өндөрсгөж байна. Эдүгээ
Монголчууд ихэнх тохиолдолд 4-5 дахь үедээ хоорондоо гэрлэж байгаа нь засаг
захиргааны зохион байгуулалт, хүн амын хөдөлгөөнийг дэмжих дэд бүтэц
хөгжөөгүй зэрэгтэй холбоотой. Хүмүүс цусан болон ясан төрлийн хүмүүстэйгээ
гэр бүл болсноор тэдний үр удамд нь генийн адилсал үүсч бие махбодь болон
оюун санааны хувьд аливаа шинэ нөхцөлд дасан зохицох чадвар муутай, бүр
цаашилбал удамшлын өвчин эмгэгтэй хүүхэд төрөхөд нөлөөлдөг. Тийм учраас
үр удмаа удамшлын гаралтай өвчин эмгэгээс сэргийлэхээс гадна удам угсаагаа
таньж мэдэх, удмын түүхээрээ бахархах түүнийгээ удам дамжуулан өвлүүлэх
ургийн бичгийг хөтлөж занших нь чухал юм.
    Ургийн бичгийн гол зорилго нь өөрөөс дээшхи ураг удмынханаа мэдэж
авахаас гадна өөрийн үеийн үеэл, хаяалуудаа сайтар мэддэг байхад оршиж
байдаг. Тиймээс ургийн бичгийг үйлдэхдээ а/ зураглал, б/ намтар хоёрыг хамт
бичих нь зүйтэй.
    Ургийн зураглалын зорилго нь ураг
удамдаа байгаа хүмүүсийн тухай товч
бөгөөд тодорхой мэдээлэл авахад оршиж
байгаа юм. Ургийн зураглалыг тойрог,
мод, хүснэгтлэн зурах зэргээр хийж
болох боловч хүн бүрийн нэр, хүйс, гэр
бүлийн байдал, амьд сэрүүн буй эсэх, үр
хүүхдийн тоо, зэргийг зураглалаас
хараад мэдэж болохуйц байх ёстой.
Ихэнх ургийн бичигт олон хүний нэрс
жагсаан бичсэн байх боловч дээрх
мэдээллийг авах боломжгүй байдаг.
Тийм болохоор тодорхой зураглалын
загварыг ашиглах нь зүйтэй. Монголчууд
эцгийн шугамыг баримтлан зөвхөн
эрчүүдийн үе залгамжийг тэмдэглэж
ирсэн боловч нийгмийн шаардлагаар
эхийн талыг ч бас хөтлөх нь зүйтэй.
Орчин үеийн шинжлэх ухаанд хүний
төрмөл шинж эцэг, эхээсээ 50%, өвөг
эцэг, эмэг эхээс 25%, элэнц өвөг, элэнц эмгээс 12.5% өвлөгддөг гэсэн судалгаа,
нотолгоо байгааг харгалзан үзэж зөвхөн эцгийн талыг тэмдэглэх биш, эхийн
талыг ч дэлгэрэнгүй оруулан угийн бичиг хөтлөх хэрэгтэй. Түүнчлэн ургийн

                                      524
                          Монголын түүх, соёл, ёс заншил

бичиг, удмын түүхэнд харгалзах нэг чухал зүйл бол дагалдах мэдээллүүд бөгөөд
дагавар, өргөмөл хүүхэд, хүж барилцсан төрөл садан, эцэг нь тодорхойгүй
бутач, албан ёсоор гэрлээгүй үед өвөг эцэг, эмэг эх дээрээ өссөн гал дээр гарсан
зээг ачид тооцож овог удмаа залгамжлуулсан зэрэг нэмэлт мэдээллийг ургийн
бичиг, удмын түүхэндээ тусгах нь цаашид түүнийг жигд сайн хөтлөхөд нэмэртэй
юм.
     Ургийн бичиг, удмын түүхээ хөтлөхөд анхаарах зайлшгүй нэг асуудал нь эцэг
эх, өвөг дээдсийнхээ удмын мэдээллийг аль болох дэлгэрэнгүйгээр цуглуулж авах
явдал юм. Ингэхдээ өөрийн мэдэх өвөг дээдсээсээ наашлаад өөрийн төрүүлсэн
хүүхэд хүртэлх ясан болон цусан төрөлд хамаарах төрөл, садангийн хүмүүсийн
мэдээллийг тус бүрийн онцлогоор нь баттай мэдээлэл, эх сурвалжуудын хамт
бичиж, тэмдэглэн авах нь зүйтэй. Мэдээллийг аль болох эх сурвалжид тулгуурлан
цуглуулах нь удмын түүхэнд эндүү ташаа мэдээлэл орохоос сэргийлж чадна.
Удмын түүхээ хэр сайн цуглуулж чадна тэр хэрээр удмын түүх цаашид баяжин
өргөжих бөгөөд нөгөө талаар ургийн бичгээ хөтлөхөд хялбар байж, сайн
хөтлөгдсөн ургийн бичгээ хойч үедээ залгамжлуулан үлдээж чадна.
     Мэдээлэл цуглуулах өөр нэг суваг нь Үндэсний төв архивын газар
юм.Үндэсний архивын газарт тайж, ноёдын угсаатай холбогдолтой бичиг
баримтууд, мөн хүн амын тооллогын
баримтууд хадгалагдаж байдаг. Энэ
хоёр төрлийн материалаас өөрийн
удмын      хүмүүсийнхээ     мэдээллийг
цуглуулснаар ургийн бичиг, удмын
түүхээ бичих боломжийг бий болгоно.
Үндэсний төв архивын сан хөмрөгт
1918, 1921-1929, 1933, 1944, 1947, 1956,
2000 оны Монгол улсын хүн амын
тооллогын баримт хадгалагдаж байна.
Иргэдийн ураг төрлийн холбогдолтой
лавлагаанд ургийн овог, эцэг, эх, нэр,
ам бүл, төрөл садан, засаг захиргаа,
нутаг дэвсгэрийн харьяалал, намтар
түүх зэрэгтэй холбогдох мэдээллүүд
хамаарагдана.       Ураг       төрлийн
холбогдолтой лавлагааг угийн бичиг,
гэрийн үеийн бичиг, хүн амын болон эд
хөрөнгийн тооллогын бүртгэл, тухайн Зураг 13.2. Чингис хааны алтан ургийн удмын
                                         зураглал
иргэний намтар түүхтэй холбогдох Тайлбар: Ургийн бичиг бичих нэгэн арга
бусад баримтыг үндэслэн гаргадаг.        Эх сурвалж: http://www.vom.mn/

                                      525
                         Монголын түүх, соёл, ёс заншил

    Өөрийн удмын хүмүүсийнхээ мэдээллийг цуглуулсны дараа ургийн бичгээ
ямар зураглалаар хийх хэлбэрээ сонгох хэрэгтэй. Хөтөлж эхлэхдээ ямар овогтой,
хэний ургийн бичиг болохыг заавал бичнэ. Ургийн бичгийн зураглал нь дотроо
суварган, гэр хүрээ, цагираган, удган модон, шаталсан, цэцгэн дэлбээ, оддын
холбоо, удмуудын ураг барилдсан, хас ургийн, нарны цагариг хэлхээ зурлага
зэрэг олон хэлбэртэй. Сонголтоо хийсний дараа ургийн бичгээ хөтөлж эхлэх
ба ямар хэлбэрийн зураглал сонгосноосоо шалтгаалж бичлэгийн хэлбэр өөр
өөр байдаг. Ургийн зураглалыг хийсний дараа зураглалд орсон бүх хүмүүсийн
намтрыг сайн мэдэх дээд өвгөөсөө өөрийн биеийг хүртэлх үе залгамжлагчдыг
он цагийн дагуу байрлуулж дэлгэрэнгүй тэмдэглэдэг. Ингэж бичсэн намтар нь
түүхэн үйл явдал, түүнд бие хүний гүйцэтгэсэн үүргийг тодорхой харуулдгаараа
давуу талтай. Ингэж намтрыг дагалдуулж бичихээр болвол дараах асуултанд
хариулж энгийн хүүрнэх хэлбэрээр бичнэ. Үүнд:
       • Яс үндэс
       • Овог
       • Хэний хэн болох (Хэд дэх хүү, охин)
       • Төрсөн он, нас, хүйс, жил (Аргын болон билгийн тооллоор)
       • Төрсөн хот, аймаг, сум, дүүрэг, баг, хороо
       • Төрсөн газар (Анх төрөөд хаана амьдарч байсныг бичнэ)
       • Үндсэн захиргаа
       • Эрүүл мэндийн байдал
       • Гэрлэлт (Аль овгийн хэнтэй хэдэн насандаа гэрлэсэн)
       • Хэдэн хүүхэдтэй (Хэрэв эндсэн бол хэдэн насандаа ямар шалтгаанаар)
       • Өргөмөл хүний төрсөн эцэг эх, ах дүүг тодруулан тэмдэглэх
       • Онцгой авьяас, онцлог зан чанар
       • Гэм алдсан зүйл, ял шийтгэл (Ургийн бичиг бол ураг удмын нууц
           товчоо юм. Тиймээс ураг удам дотроо бүх алдаа оноогоо дэлгэрэнгүй
           бичих нь зөв боловч бичихгүй байж ч болно)
       • Хэзээ нас барсан, шалтгаан
    Сүүлийн үед ургийн бичиг хөтлөхөд зориулсан дэвтрийг хэвлэн гаргах
болсноос гадна мэдээллийн Старсофт ХХК, Прогнэт ХХК “Ургийн бичиг 1.0”
“Ургийн бичиг 2.0” шинэ цахим программ гаргасан бөгөөд энэхүү программыг
ашиглаж болно. Энэхүү программ нь таны оруулсан мэдээллийг үндэслэн ургийн
хэлхээний зураглалыг төрөл бүрээр гаргахаас гадна шууд хэвлэж авах, ураг
төрлүүд хоорондоо холбогдох, мэдээлэл солилцох, зургаа оруулах, эхийн ургийн
зураглалыг эцгийн ургийн зураглалтай холбох зэрэг олон боломжийг бүрдүүлж
өгснөөрөө онцлогтой юм.
    Ургийн бичиг нь хүү болон охиноо гэр бүл болгоход, мөн бэр гуйх ёс үйлдэх
үед хамгийн их хэрэг болно. Бэр гуйхаас урьд хүү болон хүүхний ээж аавууд

                                     526
                              Монголын түүх, соёл, ёс заншил

хоорондоо танилцаж, хэн хэнийхээ удам гарал хийгээд мах цусны холбоо хэлхээ
байна уу, ямар нэгэн төрлийн сэтгэцэйин болон бусад хүнд өвчний удамшил
байна уу, хүргэн болох хүн өрх толгойлж эхнэр хүүхдээ тэжээж тэтгээд явж чадах
эсэх зэргийг угийн бичгээсээ лавлаж, хэрэв есөн үе дотор ахан дүүсийн холбоо
байвал хүү хүүхний харилцааг шууд таслан зогсоох хэрэгтэй.




Зураг 13.3. Ургийн бичиг хөтлөх жишээ
Тайлбар: Ургийн бичиг бичих зураглалын нэг хэлбэр
Эх сурвалж: http://aganerdene.blogspot.com/

    Нэгэн овгийнхны ургийн бичгийг бич жилтэй хүн эхлэн хөтөлж тэр овгийн
хамгийн хүндтэй, тулхтай нэг нь хадгалах бөгөөд жилдээ эсвэл хэдэн жилдээ нэг
удаа овог удмаараа цугларч ургийн бичигтээ баяжуулалт хийдэг ёстой. Ингэхдээ
ураг удам өргөжин тэлсний баярыг хамтатган хийвэл ихээхэн бэлгэ дэмбэрэлтэй,
хүндэтгэлтэй зүйл болох билээ. Өнөө үед ураг удмаараа цуглаж ургийн баяраа
тэмдэглэх ёс нэлээд дэлгэрч буй нь ихээхэн олзуурхууштай боловч тэрхүү баярын
агуулга, үр дүн, ач холбогдолд ихээхэн анхаарах хэрэгтэй юм. Мөн шинээр гэр
бүл болж буй залуу гэр бүлүүд өрх тусгаарлахдаа ургийн бичгээ хуулан авч,
цаашид өөрийн ураг удмаа баяжуулан бичиж байх ёстой юм.
    Эцгийн талын төрлийг дуудахдаа:
    Эцэг - Өөрийг төрүүлсэн хоёр ачтаны эрэгтэйг эцэг гэнэ. Мөн аав ч гэдэг.
    Хадам эцэг - Эхнэр, нөхөр хоёрын эцэг нь хоёр хосод харилцан хадам эцэг
болно.
    Хойд эцэг - Эцгийн дараа эхтэй нь ханилсан нөхөр.
    Өргөсөн эцэг - Бас тэжээсэн эцэг гэдэг. Биеийг гэртээ өргөн авч үрчлээд
өөрийн хүү, охиноо болгосон эрэгтэйг өргөсөн эцэг буюу тэжээсэн эцэг гэнэ.
    Хөхөлт эцэг - Хөхүүлсэн эхтэй адил.

                                           527
                          Монголын түүх, соёл, ёс заншил

    Мөргүүлсэн эцэг - Бэр буулгахад хүүхний үсийг хагалсан ивээл жилтэй
эмэгтэйн нөхрийг хэлнэ.
    Хуурай эцэг - Бас шургуулсан эцэг ч гэдэг. Ямар нэгэн шалтгаанаар хүүхэд
тогтохгүйгээс олон хүүхэдтэй хүний хормой доор шургуулах, түшиж тулах
хүнгүй (хөрөнгөгүй) буюу ядуучууд халуун элэгтэнг олж түших, зорьсон хүслийг
биелүүлэхийн төлөө баян, ноён хүнийг түших зэрэг бусад овог угсааны хүнд
хадаг талбин мөргөж эцэг болгосныг хуурай эцэг гэнэ.
        Эхийн талын төрлийг дуудахдаа:
    Эх - Өөрийг нь төрүүлсэн эмэгтэй хүн.
    Хадам эх - Эр, эм хоёрын эрийн эх эмд, эмийн эх эрд харилцан хадам эх
болно.
    Хойт эх - Эхийн дараа эцгийн хууль ёсоор урагласан эмэгтэй.
    Өргөлт эх - Бас тэжээсэн эх гэдэг. Биеийг гэртээ өргөн авч үрчлээд өөрийн
хүү, охиноо болгосон эмэгтэйг өргөлт эх буюу тэжээсэн эх гэнэ.
    Хөхөлт эх - Нялх үед эхийн сүү дутагдсанаас буюу эсвэл ямар нэгэн
шалтгаанаас бусдын бүсгүйг залж хөхүүлж өсгөсөн тэр эхнэрийг хөхөлт эх гэнэ.
    Мөргүүлсэн эх - Охин ураглаж үс хагалан гэзэг эвхэх үе, хар цагаан үр тэгш
(хүү, охин бүрэн) ивээл жилтэй эмэгтэйг залж үсээ хагалуулаад эх болгодог. Энэ
эмэгтэйг мөргүүлсэн эх гэдэг.
    Хуурай эх - Эцгийн тайлбар дахь хуурай эцэг хэсгийг харна уу.
    Элэнц өвөг, элэнц эмгийн төрлийг дуудах нь
    Элэнц өвөг - Эцгийн өвгийг элэнц өвөг гэнэ.
    Хуланц өвөг - Өвгийн өвгийг хуланц өвөг гэнэ.
    Элэн өвөг - Элэнц өвгийн өвгийг элэн өвөг гэнэ.
    Хулан өвөг - Хуланц өвгийн өвгийг хулан өвөг гэнэ.
    Холбоо өвөг - Элэн өвгийн өвгийг хэлнэ.
    Өндөр өвөг - Хулан өвгийн өвгийг хэлнэ.
    Өвөг дээдэс - Яс махны төрөл угсааг үүсгэсэн дээд үеийн хүнийг хэлнэ.
    Элэнц эмэг - Эцгийн эмгийг элэнц эмэг гэнэ. Элэнцгийн эх, өөрөөс дөрөв
дэх дээд үе.
    Хуланц эмэг - Өвгийн эмгийг хуланц эмэг гэнэ.
    Элэн эмэг - Элэнц өвгийн эмгийг элэн эмэг гэнэ.
    Хулан эмэг - Хуланц өвгийн эмгийг хулан эмэг гэнэ.
    Холбоо (холбуга) эмэг - Элэн өвгийн эмгийг хэлнэ.
    Өвөг эмэг - Хулан өвгийн эмэгийг хэлнэ.
    Өвөг дээдэс - Яс махны төрөл угсааг үүсгэсэн дээд үеийн хүнийг хэлнэ.
        Биеэс дооших үеийн дуудлага:
    Бие - Өөрийг зааж буй. Дээш, доош арван есөн үеийн дундахь үе.
    Хүү - Өөрөөс төрсөн хүүхдийн эрэгтэйг хүү гэх, эмэгтэйг нь охин гэнэ.

                                      528
                         Монголын түүх, соёл, ёс заншил

    Ач хүү - Бас омбол гэдэг. Хүүгийн хүүг ач хүү гэнэ. Очи (ач) гэдэгт гал
голомтыг сахин сэргээх гэсэн утгатай.
    Жич хүү - Бас томбол гэдэг. Очи хүүгийн хүүг жич (томбол) хүү гэнэ.
    Гуч хүү - Жич хүүгийн хүүг гуч хүү гэнэ.
    Жичинцэр хүү - Гучаас төрсөн хүүг жичинцэр хүү гэнэ.
    Гучинцар хүү - Жичинцэр хүү бэрээс төрсөн хүүг гучинцар хүү гэнэ.
    Жихүй хүү - Гучинцар хүү бэрээс төрсөн хүүг жихүй хүү гэнэ.
    Жилийхүй хүү - Жихүй хүү бэрээс төрсөн хүүг жилийхүй хүү гэнэ.
    Талийхуй хүү - Жилийхүй хүүгээс төрсөн хүүг талийхуй хүү гэнэ.
    Монголчуудын дунд алтан ургийн язгууртнууд (тайж нар) есөн үе, энгийн
ард долоон үе дотроо хоорондоо ураг барилдахгүй ёс байжээ. Есөн үе өнгөрөхөд
овог задарч тухайн овгийн зонхилогч нэг хүү нь голомтоо сахин өөрийн овгоо
авч үлдэж бусад үеэл, хаяалууд нь гал таслан өрх тусгаарладаг ёс бий. Тийнхүү
есөн үе өнгөрснөөс хойш төрөл сунжирсан гэж үзэх бөгөөд өөрийн овог дотроо
шинэ яс үүсгэдэг.




                                     529
                          Монголын түүх, соёл, ёс заншил

                     13.2. МЭНДЛЭХ, ХҮНДЛЭХ ЁСОН

    Аливаа улс үндэстний тусгаар, бие даасан байдлын үндсэн шинж нь бусдаас
ялгарах өвөрмөц ахуй соёл, ёс заншилдаа шингэсэн байдаг бөгөөд монголчуудын
мэндлэх, хүндлэх ёс нь олон мянган жилийн тэртэйгээс уламжлагдан хэвшиж
тогтжээ. Монголчууд мэндлэх ёсыг хүний төдийгүй төрийн ёсонд хамааруулан
үзэж мэндлэх, хүндлэх зан үйл, дэг ёсыг зөрчсөн хүнийг зэмлэн цээрлүүлдэг
байсан уламжлалтай. Хүндлэх гэдэг нь хүндэтгэх, хүндтэйд үзэж ёс журмыг
гүйцэтгэх гэсэн утга юм. Мэндлэх, хүндлэх ёсны нандин заншлууд нь юуны
өмнө хүн хүндэтгэх, айл хүндлэх, төр түмнээ хүндэтгэх, байгаль дэлхийгээ
дээдлэх зэрэг бэлгэдэл ёстой уялдсан үндэсний өвөрмөц соёл бүтээврийн илрэл
юм. Бүхий л ёс заншил нь ахас ихсээ хүндлэх, төлөв төвшин ёсч хичээнгүй,
хүмүүжилтэй байхад чиглэгджээ. Иймээс хүндлэх, мэндлэх ёс нь хэзээ ч хуучран
хоцрогддоггүй бөгөөд монгол ёс заншлын үнэт өв хэмээн чухалчлан, уламжлан
хөгжүүлэх шаардлагатай юм.
    Ёс төртэй, элэгсэг дотно мэндлэх нь ёс журам мэддэг, соёл боловсролтой,
төлөв төвшин хүний эрхэм шинж юм.
    Хүн хүнээ хүндэтгэх ёс: Зочин гийчин ирэхэд, төр түмнээ хүндлэхдээ заавал
малгайгаа өмсөж, энгэр заамаа товчилж, дээл хувцсаа эмх цэгцтэй бүрэн өмсөж,
төлөв төвшин байх хэрэгтэй. Энэ нь хүндлэлийн нэгэн хэлбэр бөгөөд бие давхар
эмэгтэйн өмнүүр гардаггүй зэрэг үйлдэл, хандлагаар илэрхийлэгддэг хүндлэлийн
олон ёсыг дурьдаж болно. Мөн аман хүндэтгэл гэж байх ба түүний нэг нь авгайлах
ёс юм. Хүнийг авгайлахдаа насаар ахмад буюу тушаал зэрэг өндөр, үл таних хүний
нэрийн хойно голдуу “гуай” гэсэн үгийг дагуулан хэлдэг. Хүндлэх учиртай хүнд
хандахдаа ямагт “та” гэж харьцдаг. Харилцаандаа бүдүүлэг үг, хэллэг хэрэглэхгүй
байх нь хүндэтгэлийн бас нэг хэлбэр юм. Хүний сэтгэлийг сэвтүүлэх, гомдоох,
доромжилсон бүдүүлэг үг, хараал зүхэл хэлэх нь тухайн хүнээ үл хүндэлсэн хэрэг
бөгөөд үл тоомсорлох, яриаг нь тасалж дундуур нь орох, хааш яйш суух, хуруу
гараар чичих зэрэг харилцаа нь үл хүндэтгэл болох тул цээрлэх хэрэгтэй.
    Хүндлэх ёсонд зочноо угтах,
үдэх хийгээд зочлох, бэлэг барих ёс
орно. Зочныг угтахдаа бүрэн бүтэн
хувцастай тосч авах, унаа морийг
нь уяж, сойх, угтан очиж мэндлэх,
үүд хаалгаа нээж өгөх зэргээр аль
болох халуун дотно хүндэтгэлтэй
ханддаг. Зочны өмнүүр шүүр, үнс Зураг 13.4. Зочноо угтаж нохойгоо хорьж буй нь
хог зэргийг авч гарах, тотго үүдээр Тайлбар: Тойм зураглал
шагайж харах, гарч ирчихээд буцаж Эх сурвалж: https://www.ncle.edu.mn/

                                      530
                          Монголын түүх, соёл, ёс заншил

орох, хоосон сав суулга барьж гарах, ус угаадас барьж гарах зэргийг ихэд
цээрлэдэг бөгөөд ингэвэл хүндэтгэлгүй хандаж, доромжилсон гэж үзнэ. Мөн
нуруу үүрч зогсох, инээлдэх, шивнэлдэх зэрэг нь үл хүндэтгэсэн хэрэг болно.
Угтаж хүндлэх ёс нь зочны нас намба, зэрэг дэвээс шалтгаалж алс угтах, гарч
угтах, үүдэндээ угтах, гэрт угтах гэх мэт ялгаатай байдаг. Харин зочноо үдэж
өгөхдөө “замдаа сайн яваарай, дахин манайхаар зочлоорой” гэх мэт найрсаг үг
хэлж мөн л зочны нас намба, зэрэг дэвээс шалтгаалж гэрээсээ, үүдэндээ, гэрээс
гарч, хол газар үдэж мордуулах зэргээр хүндэлдэг байна. Тогоонд халбага шанага
дүрээстэй байх зэрэг нь зочны үйл замд саад тотгортой хэмээн цээрлэж заавал
тогоо, шанагыг салгаж тавьдаг нь бас нэг хүндэтгэлийн хэлбэр юм. Гэрийн эзэн
зочны өмнө гэрээс түрүүлж гарвал хурдан явуулахын түүс болсон санаа бөгөөд
зочны араас юм гүвэх, хог шүүрдэх, үнс хог гаргах, ус угаадас цацах, шүүр барих
зэрэг нь хүндэтгэлгүй үйл учраас цээрлэх ёстой.
    Хүнийг хүндлэхийн бас нэг эрхэм үйл нь зочлох ёс юм. Зочлох ёс нь
“цайллага”, “будаалга”, “дайллага” гэсэн гурван хэлбэртэй. Ах дүүс, анд нөхдөө
хүндэтгэн цай уулгах, шинээр айл буусан хөрштэйгөө танилцах зорилгоор эсвэл
удаан хугацаанд айлсаж байгаад аль нэг нь салж нүүх болоход харилцан бие
биенээ цай уулгах, аливаа баяр ёслол, шинэ оныг тохиолдуулан бие биесээ гэр
бүлээр нь урьж цай уулгахыг “цайллага” гэх ба “цай уулгах” ч гэдэг. Цайллага нь
сайн нөхөд учрах, үдэх тэргүүтэнд бие биедээ цай идээ барин, зочилж хүндэтгэж
буйн илрэл юм.
    Дайллагад нь цайллаганд байх бүх идээнээс гадна хоол заавал оролцдог.
Мөн архи сархдын зүйл ч байдаг. Будаалга гэдэг нь тухайлсан баяр ёслол зан
үйлийг тохиолдуулан нийтэд барих нэгэн зүйл дайллагын нэр юм. Хүүхэд
угаах, хүүхдийн үс авах, хүүхдийн ой болох, алдар хүндлэл олох зэрэг, зан үйлд
зориулах хөнгөн хуримыг “будаалга” гэх боловч хүн оргуулах, цагаан сар гэх
мэт онцгой ёслолд гүйцэтгэх зочлох ёсыг бас будаалга, цагаалга гэх нь бий. Мөн
л хүндэтгэлийн нэгэн илэрхийлэл юм. Будаалга нь үржин дэлгэрэх, арвижин
жаргахын бэлгэдэл болсон сүү будааг эрхэмлэсэн үйл юм.
    Бэлэг барих ёс нь хүндэтгэл, бэлгэдэл, хайрлах сэтгэлийн илэрхийлэл юм.
Утга санаа нь аз жаргал, баяр хөөр, сайн учрал, сайхан төгсгөлийн эрхэмлэл
болдог. Монголчуудын бэлгийн гол төрөл зүйл нь халуун хошуут мал, алт
мөнгө, хадаг, торго дурдан, аяга, хувцас хунар, хавтага, хөхүүр, дээшээ харсан
сав суулга, айраг цагаан идээ, шүүс, архи дарс, ном, чихэр боов зэрэг юм.
Бэлэг нь бэлэглэх хүний нас, хүйс, таашаал сонирхолд нийцэж байх хийгээд
аль болох хэрэгцээнд нь тохирсон байлгахыг хичээдэг. Бэлгийн зүйлд цагаан
өнгийг эрхэмлэх бөгөөд ганц зүйл бэлэглэдэггүй. Ер нь сондгой тоог бэлгэшээх
ба “ашдын гурван бэлэг”, “есөн цагааны бэлэг”, “наян нэгэн цагааны бэлэг”
хамгийн хүндтэйд тооцогддог. Айлд авч очсон бэлгээ газар тавьдаггүй, аль

                                      531
                         Монголын түүх, соёл, ёс заншил

болох дээш тавих нь бэлгийн хүндэтгэл төдийгүй тухайн айлын хүндэлж буй
хэрэг юм.
    Төрөө хүндлэх ёс: Хаад, дээдсийн зураг хөрөг, төрийн туг далбаа, төрөөс
өгсөн шагнал, одон медалийг заавал хоймортоо залдаг нь төрөө хүндэлж буйн
маш том илэрхийлэл юм. Бүх ёс заншил нь төрт ёсноос үүдэлтэй тул төрөө
дээдлэх, хүндлэх үүднээс “төрийн сүлд өршөө”, “төрийн сүлд минь” хэмээн
цай сүүнийхээ дээжийг өргөж, мөнхөд мандан бадарч байхыг хүсэн залбирдаг.
Төр төлөөлсөн элч, сайд түшмэдийг төрөө дээдлэх хүндэтгэлээр угтаж, зочилж,
үддэг. Найр, хуримыг төрийн ёс хэмээн үзэж төрөөс тогтоосон дэг жаягийн
дагуу үйлдэж, төр засгаа дээдлэн ерөөдөг. Гэрийн гал голомтыг төрийн гал
голомт хэмээн үзэж гал голомтоо дээдлэн хүндэлж, галдаа элдэв хог, буртаг
оруулахыг цээрлэн, ариун байлгахыг эрхэмлэдэг зэрэг нь төрөө хүндлэх ёсны
илэрхийлэл юм.
    Мэндлэх ёс: Мэндчилгээг дотор нь:
    -жирийн мэнд
    -хүндэтгэлийн мэнд
    -ерөөл бэлгийн мэнд гэж ангилна. Мэндчилгээ нь муу явдал бүхэн үгүй
болж, санасан бүхэн сэтгэлчилэн бүтэж, сайн үйл болгон дэлгэрч, амар жимэр,
аялаг тавтай аж төрөхийг бэлгэдэн хүссэн утгатай.
    Мэндлэхдээ насаар дүү хүн нь юмуу зочилж ирсэн хүн заавал эхэлж мэндлэх
бөгөөд мэндэлж буй хүнийхээ өөдөөс төвшин харж, намбалаг дуугаар мэнд
асуудаг. Үе тэнгийн хүмүүс “Сайн байна уу?” гэж мэндлэх бөгөөд насаар ахмад
хүнтэй “ Амар байна уу?”, “Амархан сайхан байна уу?” хэмээн мэнд мэддэг
нь давхар хүндэтгэлийн өгүүлэмж нэмдэг. Үүний дараагаар “тавтай сайхан
хаваржиж байна уу”, “төл мэнд, жилбэ сайн уу”, “зуслан сайхан уу”, “хур
бороо, ногоо цагаа элбэг сайхан уу”, “мал тарган сайхан намаржиж байна уу”,
“өнтэй сайхан өвөлжиж байна уу” гэх зэргээр дөрвөн улиралд тохирсон мэндээр
мэндэлцгээдэг.
    Мэнд мэдэхдээ сөхрөх, ёслох, мөргөх, хөөрөг зөрүүлэх, хадаг барих, тохой
өргөх зэрэг хөдөлгөөнт мэндийн ёсон бий. Хадагны ам буруу харуулах, ханцуй
шамлаж, хормой шууж, гарын алга доош харуулж золгох зэрэг цээрлэх ёс олон
бий. “Манай монголчууд эртнээс нааш уламжжилж ирсэн хэв заншлаас үзвэл
ахмад настанг дүү нь хүндэтгэж, урьдаар амар мэндийг эрдэг. Тэр ёс зарчмаа
үеийн үед уламжлан хэрэглэж байх нь даруухан зантай хүмүүжүүлэхийн нэгэн
нөхцөл нь юм. Аливаа хүнтэй учрахын урьд үс зүс, хувцсаа цэвэр үзэмжтэй
болгон засаж, орж уулзахдаа бие шулуун, нүдээ эгц харж, толгойгоо ялимгүй
мэхэсхийн, шулуухан явж элэгсэгээр дотончлон мэндчилэх ёстой. Ямар ч хүнтэй
мэндлэхдээ зөрүү харах буюу хайнгуут байдлаар мэндлэх нь тохиромжгүй.
Хүнтэй гар барьж мэндлэх бол хэтэрхий чанга атгаад сугсрах буюу эсхүл гараа

                                     532
                         Монголын түүх, соёл, ёс заншил

дөнгөж сул сарвайх төдийгөөр мэндлэх нь мөн л ёс журмыг үл хүндэтгэж буй
хэрэг. Ямар ч хүнтэй учирч мэндлэхдээ босохгүй лаглайн сууж нийцэхгүй,
басамжилсан болно” хэмээн нам төрийн нэрт зүтгэлтэн Ж.Самбуу “Өдөр тутмын
санамж” номдоо өгүүлжээ.
    Мөн ажил хөдөлмөрийн мэнд гэж бий. Уулзсан хүнийхээ хийж байгаа
ажил, эрхлэн буй үйл бүтээлд нь бүтэх хөгжих, урам зориг нэмэх зорилгоор
ийн мэндчилнэ. Тиймээс хамрах хүрээ нь өргөн, олон янз байдаг. Тухайлбал
“саасан сүү чинь саваа дүүрэг, савсан ноос чинь мяндас болог, үйл уран дээл
элбэг болтугай” гэх мэтээр мэндчилвэл “ерөөлөөр болог, мөр зохь” хэмээн хариу
мэндчилдэг.




                                     533
                          Монголын түүх, соёл, ёс заншил

                         13.3. БЭЛГЭДЛИЙН ЁСОН

     Монгол бэлгэдэл зүйн тогтолцоог тооны, өнгөний, зүг чигийн, дүрс
хэлбэрийн, дохио зангааны, зүүд зөн совингийн, цагийн гэсэн долоон үндсэн
ай сав болгон үзсэн бөгөөд сэдэв зүйн талаас нь ургамал амьтны, эд өлгийн
бэлгэдлийг нэмбэл есөн томоохон хүрээ болно.
     Тооны бэлгэдэл зүй: Монголчууд 3, 5, 7, 9, 81-ийн зэрэг тоонуудыг ихэд
дээдлэн бэлгэддэг Монголчууд тэгш тоог “энэ ертөнцийнх”, сондгой тоог “нөгөө
ертөнцийнх” хэмээн үздэг. Монгол бөөгийн тахилга, тахилгын зан үйл ямагт
сондгой тоотой өдрүүдэд тохиодог. Од эрхсийн бэлгэдэл ч гэсэн сондгой тоотой
холбоотой. Оршуулгын зан үйлд гурав, долоо, хорин нэг, дөчин ес хоногт хийдэг
тооны холбогдолтой зан үйл нь өөр ертөнцийн тухай ойлголт юм. Цагаан сарын
шинийн нэгний их идээг засахдаа гурав, тав, долоо, есөн үеэр засдаг байна.
Мөн эрийн гурван наадамд бөх барилдахдаа сондгой тоотой даваан дээр бөхөө
цоллох юмуу цол чимэг олгодог. Эдгээр нь цөм Монголчуудын сондгой тооны
бэлгэдлийн эерэг утга юм.
     Нэг: Монголчууд нэгийн тоог бүх тоо тооллын суурь гэж үздэг бөгөөд нэгээс
олон үүсдэг учраас өсөх, олшрохын бэлгэдэл гэнэ.
     Хоёр: Хоёрын тоо нь эв нэгдлийн илэрхийлэл ба хослох гэсэн утгаар
үржихийн бэлгэдэл болно.
     Гурав: Монгол ардын бэлгэдэл зүйд “гурав” бол ертөнцийн тоо бөгөөд
“ертөнцийн гурав” гэдэг нь нарийн учир утгатай. Мөн цаг хугацааг гурван цагаар
хэмжих, ажил үйлийн бүрдэл нь гурав хоног, гурван сар, гурван жилээр бүрэлддэг
гэж үздэг. Тиймээс гурвын тоо нь хүчний бэлгэдэл болон төгс төгөлдөрийн
бэлгэдэл юм.
     Дөрөв: Дөрвийн тоо нь бат бэхийн бэлгэдэлтэй.
     Тав: Тавын тоо нь таван махбодь, таван цул эрхтэн, таван дэлбээ, таван сум,
таван хуруу, таван хошуу мал, таван мэдрэхүйн эрхтэн гэх мэтээр зүй тогтол, эе
эв, хүч чадал, дотоод ухааны бэлгэдэл болно.
     Зургаа: Зураг зурхайн бэлгэдэл болдог.
     Долоо: Долоон хүүхэд уралдуулах, долоон зангилаа тайлах, долоон банштай
цай уух, долоон хоргол хагалах зэргээр элдэв гутаг, саадыг дарах дом болдог
учраас долоогийн тоо нь хүчин мөхөстүүлэх, мууг унаган доройтуулахыг
илэрхийлдэг, мууг арилгагч тоо хэмээн бэлгэддэг.
     Найм: Наймын тоо нь жаргал цэнгэл, баяр баясгалан, элбэг дэлбэг, урт удаан
нас, үүрд мөнхийн бэлгэдэл болно.
     Ес: Есийн тоо нь оюун ухааны хүч, сэцэн мэргэн оюун бодол, идээ ундааны
охь шим, эд баялгийн эрхэм дээдийг бэлгэддэг ажээ.
     Өнгөний бэлгэдэл зүй: Байгаль, нийгэм, хүмүүний оюун санааны ертөнцөд

                                      534
                          Монголын түүх, соёл, ёс заншил

өнгөөр тэмдэглэн дохиолж үл болох юм үзэгдэл гэж бараг үгүй бөгөөд өнгөний
бэлгэдэл зүй бол монгол язгуур ухааны нэг юм. Өнгөөр ертөнцийг бүтээн
бүрдүүлэгч таван махбодь, таван зүгийг тэмдэглэж, ертөнцийн юмс үзэгдлийг
бэлгэдэн сайн, муу, сайхан, муухай гэхчлэн ёс зүйн үнэлэмж, гоо сайхны таашаал
тааламжийг ч гэсэн тэмдэглэж болдог. Таван өнгө, таван зүг, таван махбодын
энэхүү цогцолбор эртний хүннүчүүдийн цэргийн жагсаалаас эхлээд монгол
угсаатны бөө мөргөл, тайлга тахилгын соёл, тоглоом наадгай, идээ ундааны соёл
зэрэг бүхий л салбарт түгэн дэлгэрсэн байдаг.
    Урлаг, урлалын зүйлд цагаан гэдэг бол бүх өнгийн цогцлол, хар гэдэг бол
бусад өнгийн дутмагшил болохоос бус жинхэнэ өнгө бус гэж үздэг байхад монгол
өнгөний бэлгэдэл зүйд хар, цагаан хоёр нь бэлгэдлийн утга үүсгэдэг эцэг, эх хоёр
өнгө хэмээн үздэгээрээ ялгаатай.
    Шүтлэг шүтээнд ч өнгөний бэлгэдэл бий бөгөөд цагаанаар бөөгийн онгодын
сэтгэлийг, хөхөөр тэнгэрийг, ногооноор лусыг, улаанаар гал ба нарыг, хараар
навдаг, савдагийг гэхчлэн дохиолон тэмдэглэдэг уламжлал буй. Түүнчлэн аливаа
хийсвэр ойлголтыг ч өнгөөр илэрхийлэн хий санааны ухагдахуун бүрэлдэн
төлөвшсөн байна. Монгол өнгөний бэлгэдэл зүйд гэгээн цагаан өнгө нь нарны
туяа, өдрийн гэгээ, гэрэл гэсэн үүтгэлээс, хар бараан өнгө нь сарны туяа, шөнийн
харанхуй, сүүдэр гэсэн үүтгэлээс эх сурвалжтай байгалийн шүтлэг, байгалийн
гүн ухаан, ёс зүйн анхдагч үзэл төсөөллүүд байдаг.
    Монгол соёл, аман зохиол, утга зохиолд малын зүс зүсэм нь бэлгэдэл
зүйн өвөрмөц тогтолцоог үүсгэдэг бөгөөд өнгөний бэлгэдэл зүйн анхдагч
төсөөлөлтэйгөө үндэс язгуурын холбоотой гэж үзэж болно. Үүнд мал,
амьтны зүсмийн бэлгэдэл нь эн тэргүүнээ нийгмийн доторх язгуур давхаргын
илэрхийлэл болдог. Тухайлбал цагаан яст хан ноёд, сурвалжит хүний хүлэглэдэг
хүлэг нь алтан шарга, аранзал зээрд, халиун, хонгор, хул зэрэг гэгээн зүсмийн
морьд байхад, төрийн харуул хайчийн хүнд албанд зүтгэгсдийн буюу хар яст
харц хүний унах хүлэг морь нь тэмдэггүй хар морь байдаг. Гэтэл нийгмийн доод
давхаргын ядуу хүний морины зүсэм нь алаг морь байх жишээтэй. Мөн мал
амьтны зүс нь ямар ажил, үйлд зорьж байгаа болон үйлс бүтэмжийн учир утгыг
илэрхийлдэг. Жишээлбэл, бор зүсэм бол айраг, найр, хуримд унах морины зүс
байх нь олонтаа. Иймд хуримлагч хоёр хосод хос борь мор бэлэглэдэг, унуулдаг
ёсон буй. Гэтэл хүрэн зүсмийн морьд газрын холыг туулах шандас төгөлдөр,
замын гай барцдыг хаах, сайны бэлгэдэлтэй хүлгүүд гэж үздэг. Халтар, загал
зүсмийн морьдыг хээрийн зэрлэг ан гөрөөсний зүс дагуу болохынх нь хувьд ан
гөрөө, ав шувуунд голчлон хэрэглэдэг сонин ёс байсан байна. Ерийн үед унах
морьдын зүсэм нь хээр, саарал голдуу байдаг. Бас малчин айлын хоточ нохдын
зүс нь голдуу “далдыг үзэгч бэрхийг сахигч” дөрвөн нүдтэй халтар голдуу юмуу
зүрх цагаан хар байдаг нь ч хээрийн амьтны зүсмээс ялгаруулахын санаа буйзаа.

                                      535
                            Монголын түүх, соёл, ёс заншил

Малчид малынхаа өсөх үржих, олшрохуйн бэлгэдлийг онцгой харгалзсан үзэж
эцэг мал тавихдаа дурын нэгэн сонголт хийдэггүй. Адууны хээр зүсэм, тэмээний
хүрэн улаан зүсэм, ямааны хөх, цоохор зүсэм бол өсөх үржихүйн бэлгэдэлт зүсэм
болно. Мал амьтны зүсэм бол тайх тахих зан үйлийн дутагдаж болшгүй танивар
дохио, түлхүүр тэмдэг мөн бөгөөд ямар онгод, тэнгэрийг ямар зүсмийн малаар
тайх тахих, онголж сэтэрлэх нь онцгой чухал учир холбогдолтой.
    Зүг чигийн бэлгэдэл зүй: Дорно дахины өнгө, зүг чиг, тоо, цаг, амьтны болон
махбодын бэлгэдлийг ажиглан үзвэл гэрийн доторх болон гаднах зүг чигийн
хуваарь нь дөрвөн зүг, дөрвөн зовхис, найман өнгө, найман өнцөг гэсэн хорин
дөрвөн хэсгээс бүтдэг.
    Чанх умар хулгана зүгт айл гэрийн хоймрын авдар байх бөгөөд энэ авдар
дотор тэр айлын хамаг үнэт эд эрдэнэсийн зүйлс байдаг нь “эрдэнийн зүйлээр
бөөлжөөд байдаг эрүү цагаан хулгана” зүг учраас тэр. Хулгана бол үүрэндээ
элдэв зүйл хураан цуглуулах талаараа онцгой авьяаст амьтан тул түүгээр бас эд
баялаг хурж хуримтлахыг бэлгэдэж байна. Умар зүг нь Эрлэг эзний орших зүг
учраас энэ зүгээс ирэх аюулаас тухайн айл гэрийнхнийг энэ хоймор буюу хойд
зүгт байрлах онгод, сүлд, сахиус шүтээн хамгаалж, урт насны хишиг зүг болгодог
ажээ. Ер нь айл гэрт аливаа хий биетэн, хийсгэлэн дүртэн онгод тэнгэр залран
ирэх болбол хаалга үүд голлон цэх шулуун явж, гэрийн чанх хойт хойморт очдог
учраас үүд голлох, хаалга алдлах, хоймор голлон суухыг ихэд цээрлэдэг байжээ.
Нэн ялангуяа, тэнгэрийн дуутай, аянга цахилгаантай үед үүд хаалга голлох нь
аянганд ниргүүлэх осол омтгой хэрэг гэж үздэг. Мөн айл гэрийн хоймор арслан
болон нохойтой авдар тавьсан
байдаг нь гаднаас ирэх элдэв муу
зүгийн ад хорлолыг аюулган
эцэлгэх учир утгатай байдаг.
Чингэхдээ эл хоёр арслан болон
нохой нь өөд өөдөөсөө харсан
биш, хоёр тийшээ харсан байж
гэмээнэ гэрийн баруун зүүн хоёр
талыг тус бүрчлэн хамгаална.
Харин өөд өөдөөс нь харуулан
байрлуулбал, тэр айлд хэрүүл
цуугиан, араа соёоны арсалдаан үл
тасарна гэж үздэг.
    Үхэр зүгт айлын даллагын
хувин өлгөөтэй байхын дээр архи Зураг 13.5. Зүг чигийн бэлгэдэл
                                     Тайлбар: Гэрийн байрлал, 12 жилтэй харгалзуулсан
сархад, голдуу үнээний сүүнээс байдал
гаралтай нэрмэлийн зүйл зэрэг хар Эх сурвалж: http://seruuleg.mn/

                                        536
                          Монголын түүх, соёл, ёс заншил

идээгээ хадгалдаг. Энэ бол гадна дотроос хаанаас нь ч нар үл орох монгол гэрийн
хамгийн сэрүүхэн газар нь бөгөөд хөргөөн хадгалах зүйлс голдуу энд байдаг.
Үхэр зүгийг бас охин хүүхдийн хишиг зүг ч гэдэг.
     Бар зүгт гэрийн эзний суудал байх бөгөөд хуучин цагт бол эр хүний, гэрийн
эзний сүлд тэнгэр байрладаг байжээ. Барс бол араатны ван, ертөнцийн дөрвөн
хүчтэний нэг учраас энэ зүг гэрийн эзэнд их л ээлтэй ивээлтэй гэнэ. Гэрийн
гаднах зүг чигээр бол Хараалын эзэн Хадаргаан хар Боом тэнгэр, хэрүүлийн эзэн
Хэдэр догшин тэнгэрийн орших зүг учраас хараал хэрүүлийн бузраас гэрийн
эзнийг хамгаалан эр хүний сүлд тэнгэр энд байрладаг байсан гэсэн үг.
     Туулай зүгт гэрийн эзэгтэйн суудал байдаг бөгөөд гал голомтын ам нь ч мөн
энэ зүг рүү хандаж байдаг. Туулай бол нэгэн жилдээ хоёроос гурван ч удаа төрдөг,
нэг төрөхдөө таваас долоон бүжин төрүүлдэг үр төлтэй амьтан учраас тухайн
айлд үр хүүхдийн хутаг заяаж, өнөр өтгөн байлгадаг хэмээн үздэг. Хуучин цагт
энэ зүгт эм хүний сүлд тэнгэр буюу гэрийн эзэгтэйн сүлд тэнгэр оршдог гэдэг
байжээ. Түүний доод талд эзэгтэйн хөлийн авдар байрлах бөгөөд энд гэрийн
эзэгтэйн инжинд ирсэн эдлэл хэрэглэл голдуу байдаг. Түүнийг хэн ч уудалж үл
болох хорио цээртэй бөгөөд хүнээс нууж нууцлах зүйлээ энд л хадгалдаг зэрэг
нь эм хүний хамаг нууцсыг хаацайлан хамгаалж буй хэрэг.
     Луу зүгт гэрийн тогоо шанага, сав суулга, идээ ундаа байх эргэнэг байрлах
бөгөөд луу бол зуны улиралд тэнгэрт гарч, хур бороо оруулж, өвс ногоо
ургуулдаг, өвөлд усанд ичиж, газар усны шим дэлгэрүүлдэг эрдэмтэй учир энэ
хоёр шимийн үр боловсрол болсон идээ ундааны тавиур эргэнэг энд байрладаг
гэсэн үг. Чанх зүүн урд зүг нь орлогын зүг зовхис учир хүнс идээн буяны эхлэл
эндээс эхэлж байна гэсэн үг. XIII зууны үед Монгол газраар аялсан Гийом
Рубрукийн тэмдэглэлд бичснээр “үүдний дэргэд, эмэгтэйн суудлын хажууд өөр
нэгэн онгодын хамт үнээний дэлэнг тахиж буй” гэсэн нь зүг чигийн хувьд мөнхүү
тохирч байна.
     Могой бол газар лусын амьтан мөн учир гэрийн энэ хэсэгт газар, ус хоёр
байх номтой. Энэ бол идээн буяны төгсгөл болж, үнс тоосоо гаргадаг зүг болдог.
Хуучин цагт гэрийн гаднах энэ зүгт хайрхан лусын уяа гэгч, хадаг яндар болсон
уяа байрладаг байв. Мөн энэ зүгт гэрийн гадна талд нэлээд алс зайд тэр айлын
үнс тоосоо гаргадаг газар байдаг.
     Урд зүгт морин зүг байх ба гэрийн үүд харж байдаг. Монгол айл үүдээ гэр
дээрээ сөхөж орхиод морь малаа харж харуулдаж байдаг тул энэ нь морь малын
ээлтэй зүг бөгөөд үүдэнд Эрхт Мөнх тэнгэр гэрийн гаднаас сахин ивээмүй. Мөн
морин зүгийг голлож суух цээртэй агаад чанх урдаас мориор ирж болдоггүй,
тэмээгээр бол ирж болдог, морьтой хүн танихгүй хот айлд ирэх болбол заавал
алсуур тойрч баруун хойноос нь ирдэг байжээ.
     Баруун урд хонин зүг залгадаг нь монголчууд дээр үеэс өвөл хаврын хахир

                                      537
                           Монголын түүх, соёл, ёс заншил

хатуу цагт гэрийн энэ хэсэгт хурга ишиг, муу малаа уяж хөгнөдөг байсантай
уялдана. Мөн энэ хэсэгт мал ахуйн элдэв тоног хэрэгсэл хазаар ногтны цах,
шондсон эмээл зэрэг байршина. Урд зүг бол “эевэргүү” зовхис учир аливаа
зүйлст зохимжтойн дээр энэ бол монгол домог зүйн Баян цагаан тэнгэр, малын
сахиус Заягач тэнгэр, эд баялагийн эзэн Бисман тэнгэрийн орших зүг учир
монголчуудын гол баялаг болсон мал сүргийг арвижуулна гэсэн үг.
    Бич зүгээс эхлэн хүний суудал, тэр дундаа эрэгтэй хүмүүсийн суудал эхэлнэ.
Бич бол нэгэн зүйлийн хүний төрөлтөн учраас ийн тэмдэглэх нь зүйн хэрэг.
    Тахиа зүгт гаднаас морилон ирсэн зочин гийчид морилон саатах ёстой газар
буй. Мөн энд зочинд зориулсан ор дэвсгэр ч байрлаж байдаг. Энэ бол хуучин
цагт олон түмний сүлд тэнгэр заларч, зочин гийчнийг сахин ивээдэг гэж үздэг.
Мөн монголчууд онгод шүтлэгтэй байсан цагт цагаан зүгийн номхон төвшин
онгодын сэтэр нь энэ талдаа байрладаг байжээ. Бас эл онгод баруун хойт зүгээс
давиран ирэх дайсан хорлолоос сахин хамгаалж байдаг. Тахиа зүг нь олон зочин
гийчний хуран чуулж, шуугиан шаагиан болохыг бэлгэддэг.
    Нохой зүгт гэр малаа харан сахигч хоточ нохойн буй. Нохой эдийн буяныг
сахих бэлгэдэлтэй тул эдийн буян эндээс эхэлдэг гэж үздэг нь идээн буяны эхлэл
луу зүгтэй харалдаа тохиолдож байна.
    Гахай зүгт айл гэрийн бусад эд эдлэлээ хадгалах авдар сав нь байрладаг
бөгөөд гахай бол газрын үндэс цуглуулдаг амьтан тул өег цатгалан аж амьдралыг
бэлгэдэх ажээ. Мөн гахай зүгт эдийн буяны төгсгөл байдаг нь зүүн урд талын
идээн буяны төгсгөл болдог могой зүгтэй харилцан харгалзана.
    Дүрсийн бэлгэдэл зүй: Тойрог, дөрвөлжин, гурвалжин дүрсний үй олон
хувилбар нь тус бүрдээ ахуйн хэрэглээний болон ертөнцийн бодит болон бодит
бус үзэгдлийг тэмдэглэх, бэлгэдэх хязгааргүй боломжийг бүрдүүлж өгдөг байна.
Ганцхан баримт жишээ дурдахад л үзүүр нь дорогш хандсан гурвалжин дүрс
буюу “чойнжүн”, “дормон” тамга нь үлгэр домогт гардаг “жаран алд жандмана
там”-аас эхлээд зан үйлд хэрэглэдэг наян нэгэн алхмын цаадах “гурвалжин хар
нүх”, бөө мөргөлийн “хар тэнгэрийн язгуур”, эсвэл хортон дайснаа эцэлгэн
дарагч “сум” гэхчлэн олон утга бэлгэдэлтэй байна. Ийм учраас нэг дүрс ч
гэсэн утга соёлын салбар болгоноор хэд хэдэн давхар утга, бэлгэдэлтэй байхыг
үгүйсгэх аргагүй. Монголчууд адууныхаа тамга тэмдгийг үйлдэхдээ гүн гүнзгий
утга бэлгэдлийг шингээсэн байдаг.
    Хээ угалзын бэлгэдэл бол үндсэн дүрсүүдээс үүссэн болон сансар, байгаль,
аж амьдрал дахь дүрсүүдийн уран сайхны хураамж мөн бөгөөд анхан цагтаа
утга бэлгэдэл нь голлох үүрэгтэй байсан боловч яваандаа аж хавсарга шинжтэй
болсон байна. Хээ угалзын бэлгэдэл бол уг чимэглэж буй зүйлийнхээ гоо сайхны
илэрхийлэл төдий бус орон цагийн болон бусад хийсвэр утгыг илэрхийлэх дохио
тэмдэг (түмэн насан хээ, өлзий хээ, алхан хээ г.м.) болдог. Энэ нь зарим тохиолдолд

                                       538
                          Монголын түүх, соёл, ёс заншил

орчлон ертөнцийн аливаа бодит болон хий биетэн хийсгэлэн дүртнийг урин
дуудах, айлган зайлуулах, эсвэл тэдний хүчин чадлыг шингээн бататгах утгатай
байдаг. Ер нь монгол угсаатан өөрсдийн болон бусад соёл иргэншлийн ололтыг
хураангуй дүрс тэмдэг болгон хойч үедээ уламжлуулдаг арга ухаантай.
    Дохио зангааны бэлгэдэл зүй: Дохио зангааны бэлгэдэл бол бие эрхтний
болон бусад эд өлгийн оролцоотой ямар нэгэн утга санаа, сэтгэлийн хөдөлгөөн,
аяг байдлыг илтгэхийг хэлнэ. Дохио зангаагаар тэнгэр онгод, ихэс дээдсийг
хүндлэн дээдлэх, ёслох, гэмтэн зэмтнийг гэсгээн шийтгэх, хүн амьтныг хайрлах,
элбэрэн энхрийлэх, эсвэл өдөөн хоргоох, хүчин чадал, сүр жавхланг доройтуулах,
бие сэтгэлийн цэнгэлд урин дуудах, мал амьтны хэлийг дохиолох, хүмүүний
сэтгэл бодлыг илэрхийлэх, ид шидийг бүтээх, эд баялгийг даллах, урин хилин,
хорсол занал илтгэх гэхчлэн олон зүйлийн утга бэлгэдэлтэй.
    Дохио зангааны бэлгэдлийн утга, мөн чанарыг аливаа ёс заншил, зан үйлийн
үед бүрэн төгс олж ажиглаж болох бөгөөд энэ нь бэлгэдлийн цогцолбор чуулбарын
шинжтэй байдаг. Тухайлбал, бөөгийн зан үйлээс үүнийг тодорхой мэдэж болно.
Дохио зангаа гэдэг бол ажил үйл, аж хэрэглээний утгаасаа гадна ёслол хүндлэл,
бэлгэдлийн утгыг дангаар нь буюу давхар тээж явдаг билээ. Хамгийн энгийн
зүйлээс ч дохио зангааны бэлгэдэл үүсч эхэлж болдог. Тухайлбал, аливаа сав
суулгыг “гарган тавих” (сэнжийг хоймор өөд амсрыг үүд рүү харуулан тавих),
“оруулан тавих” (сэнжийг үүд рүү, амсрыг хоймор өөд харуулах) хоёр нь уул
айлдаа гарз гаргах, олз оруулахын бэлгэ, ёр болох жишээтэй. Иймд монголчуудын
язгуур үзэл төсөөллөөр бол учир утгагүй дохио зангаа, намба намжир гэж огтоос
байдаггүй бөгөөд гагцхүү утга учрыг үл мэдэх, үл ойшоох гэж л байдаг. Иймд
дан бие эрхтний дохио зангаанаас гадна аливаа мал амьтан, эд өлгийн зүйлтэй
харьцах харьцаанаас бүхэл бүтэн дохио зангааны цогцолбор үүсч болно.
Монголчуудын хувьд малтай уялдсан монгол гэртэй холбогдсон үй олон дохио
зангааны цогцолбор бий. Тухайлбал, жороолдог хонь бол “мянга түм, мянга түм”
гэсэн хэмнэлээр жороолж, сүргээ өсгөж байдаг бол жороо ямаа бол “хувхай таяг
хувхай таяг” гэсэн хэмнэлээр явдаг тул мал сүрэг барагддаг гэж хэлдэг нь үүний
нэгэн тодорхой жишээ юм.
    Монголын олон ястны бүжгийн хөдөлгөөн, дохио зангаа нь бас бэлгэдлийн
шинжтэй. Монгол бүжгийн эх үүсэл бол дуу, хөгжим, дүрслэх чимэглэх урлаг,
бүжиг хөдөлгөөний нийлэг байдлыг агуулсан эртний нийлэг зан үйл юм.
    Зүүдний бэлгэдэл зүй: Эртний домог, баатарлаг туульс, үлгэр, зүйр цэцэн үг,
дом шившлэг, ертөнцийн гуравт болон бусад аман уламжлал, монгол бөө мөргөл,
тайлга тахилгын соёл, түүх, уран зохиолын дурсгал дахь зүүдний бэлгэдлийг
судлан үзэхэд дараахь дүгнэлтийг хийж болно.
     1. Аман болон бичгийн дурсгалд ертөнц, хүмүүний тухай нэгдмэл нэгэн
үзэл төсөөлөл, сэтгэлгээний ижил төрлийн арга барил нэвт оршиж байна хэмээн

                                      539
                          Монголын түүх, соёл, ёс заншил

хэлэх бололцоотой бөгөөд бие биеэ нөхвөрлөн нэгэн тогтолцоог үүсгэж байна.
    2. Зүүдийг үзэх хэд хэдэн зүйлийн сонин үзэл төсөөлөл байгаагаас дурдвал:
    а) зүүд бол учир зүйт ухаан бодлын нэгэн адил хүний оюун санааны салгаж
болшгүй нөгөө тал нь юм гэх үзэл
    б) зүүд бол энгийн “хар тэргүүт хүний” ухан тайлж үл чадах өдөр тутмын
аж амьдралын бодот байдлаас ч илүү үнэн бодот байдал, үнэний мөн чанар нь
юм гэх үзэл
    в) зүүд бол сэцэн мэргэн хүмүүсийн тайлан тайлбаpлаж, үнэнийг болон
ирээдүйг угтан харж болох ёр, бэлгэдлийн цогцолбор юм гэх үзэл
    г) зүүд бол дээд тэнгэрийн болон өвөг дээдсийн сүнс, онгодтой, нөгөө
ертөнцтэй хэлхээ холбоо барьж буй хэлмэр дохио юм гэх үзэл тус тус байдаг.
    3. Зүүд, түүний тайлал, тайлбар нь угтаа монгол домог зүй, бөө мөргөлийн
үндсэн үзэл, ойлголт, тогтсон үлгэрээс уг эши аван тайлбарлаж байдаг монгол
утга соёлын гайхамшигт сан хөмрөг, өв уламжлал, өөрийн гэсэн зүй жамтай
үзэгдэл бөгөөд зүүд тайлаач нь зүүдлэгч этгээдийн зүрх сэтгэлд ойр зөн
мэдрэмжийн холбоотой юмуу, эртний их өв соёлыг эзэмдэгч, эсвэл тэр бүхнийг
агуулан шингээсэн “мэргэн судар”, бүр эрт цагтаа хүмүүн байгалийн хүйн
холбоог мэдүүлэн заагч тэнгэр, газрын ёр ба бэлгэ байжээ.
    4. Зүүдний ёр, бэлгийг нийгмийн язгуур давхарга, хүмүүний аж амьдралын
нөхцөл байдлаас үүдэн ерөнхийдөө төстэй боловч олон зүйл ялгамжаатай тайлан
тайлбарлаж болдог байна.
    5. Зүүдний тэмдэглэгдэхүүн нь дотроо бас нэгэн төрлийн доторх олон
зүйлийг ихээс бага руу нь нарийсган өгүүлэх өөрийн гэсэн зохиомж бүтэцтэй
байдаг байна.
    6. Зүүд бол оруулж, гаргаж болдог өөрийн гэсэн манах аргатай, муу ёрыг
хариулах хариулга, засалтай, нэг үгээр хэлбэл, залж жолоодож болох зүйл хэмээн
үздэг.
    7. Зүүдний цаг гэж байх бөгөөд мэргэн мэдлийн хувьд өөр хоорондоо
ялгаатай гэж үздэг.
    8. Сайн, муу зүүдний эзэн гэж буй хэмээн төсөөлдөг бөгөөд тэр нь ихэнхдээ
жигүүртэн шувуун дүртэнгүүд, тэр дундаа сайн зүүдний эзэд нь хүчирхэг,
төгөлдөр шувуун дүртэн, муу зүүдний эзэд нь өчүүхэн дорой болон муу ёрт
шувууд, ад чөтгөрийн дүрээр ирдэг гэхчлэн сэтгэдэг.
    Зөн совингийн бэлгэдэл зүй: Унтах нойрсох цагаас гадуур, сэрүүн ахуй үед
байгаль ертөнцийн угаас тогтсон шинж бэлгэ болон хувирал өөрчлөлт, амьтан,
хүмүүний төрөлх заяамал шинж болон элдэв аяг араншин, үйл хөдлөлөөр нийгэм,
соёл иргэншлийн хийгээд хүмүүний хувь заяаны ирээдүйн сайн муу учралыг
бэлгэдэх нь зөн совингийн бэлгэдэл болно. Иймд энэ нь ёр, элдэв цээрийн
зүйлсийг хамтад нь багтаасан өргөн дэлгэр утга агуулга илэрхийлж байна.

                                      540
                         Монголын түүх, соёл, ёс заншил

Байгалийн үзэгдлийг өөрсдийн үзэл төсөөллөөр хувирган зөн совин болгодог
нь хүмүүний нэгэн мөн чанар билээ. Эндээс зөн совин бол хүмүүн байгалийн
хүйн холбооны түлхүүр, танивар дохио нь байдаг гэж хэлж болно. Зөн совингийн
бэлгэдэл бол хүн өөрийн таван мэдрэхүйгээр барин хүртэж үл чадах ертөнцтэй
“зургаа дахь мэдрэхүйгээр” харьцах, зохицох гэсэн оролдлого юм. Иймд энэ нь
үй олон ёр, зөн бэлгийн тэмдэг дохионоос бүрдсэн өвөрмөц нэгэн хэл хэлмэр
бөгөөд түүгээр дамжуулж, хоёр ондоо ертөнц хэл барьж, холбоо тогтоож байна
хэмээн өвөрмөцөөр сэтгэх маяг болно. Монголчуудын тэнгэр, онгодын шүтлэг,
нөгөө ертөнцтэй холбоо барих, удам угсаа, гал голомтоо хамгаалах, орон зай,
цаг хугацааны дунд тэсч үлдэх, хүний хамгийн нууцлаг, эмзэг нандин зүйлийг
илэрхийлэгч нь зөн совин, түүний бэлгэдэл болно. Зөн совингийн бэлгэдэл бол
монгол утга соёлын эрхэм нандин, гайхамшигт өв бөгөөд хүмүүний мөн чанарыг
шинжин судлах, далдлаг нууцлаг бүхнийг уудлан гаргах эх сурвалж юм.




                                     541
                          Монголын түүх, соёл, ёс заншил

                    13.4. УЛАМЖЛАЛТ ЦЭЭРЛЭХ ЁСОН

    Монголчуудын цээрлэх ёсон бол эртний уламжлалтай бөгөөд хүн бүрд бага
балчраас нь цээжлүүлэн хэвшүүлдэг уламжлалт соёлын төрөл зүйл мөн. Тэгэхээр
аж амьдрал, ахуй болон хөдөлмөрийн нөхцөлд хүний эрүүлийг хамгаалах ухаан
болсон учир байгаль орчны шалгуурыг даван туулж, үнэн зөв нь батлагдсан
ухаарал гэж үзэх ёстой. Монголчуудын цээрлэх ёс нь Монгол туургатан үүсч
бүрэлдсэн эрт цагаас улбаатай бөгөөд нүүдэлчин ард түмэн ертөнцийг танин
мэдэж ухаарч ирсэн үзэл бодол, итгэл үнэмшил, аж төрөх хэв ёс, язгуур зан
заншил, түүнчлэн сав шим ертөнц хийгээд өвөг дээдэс, ахас ихэс, ахан дүүс, анд
нөхдөө хайрлан хүндэлдэг хүмүүнлэг сэтгэл нэвт шингэсэн нэгэн ёсны аман хууль
бөгөөд үр хүүхдээ хүмүүжүүлэх нэгэн чухал хэрэглүүр юм. Өөрөөр хэлбэл “аман
хууль” гэж ерөнхийлөн нэрлэж байгаа тэр хууль бол хийж болохгүй гэсэн зүйлээ
хорио, цээрээр илэрхийлсэн ухагдахуун юм. Монгол ахуй ёсонд 3000 орчим цээр
ёс байдаг хэмээн үздэг. Цээр гэдэг нь бохир, муу зүйлийг хэлдэггүй, харин муу
зүйлээс цэнэх, урьдчилан сэргийлэх, бэлгэдэл, ёс журмыг сахих тухай ойлголт юм.
        Цээр ёсыг:
    1. Өрх гэртэй холбогдох
    2. Хүнтэй холбогдох
    3. Байгальтай холбогдох
    4. Идээ, ундаатай холбогдох
    5. Мал аж ахуйтай холбогдох
    6. Хувцас хунартай холбогдох
    7. Эдлэл хэрэгсэлтэй холбогдох
    8. Ан амьтантай холбогдох
    9. Зүг чиг, тоо, өнгөтэй холбогдох
    10. Үг, хэллэгтэй холбогдох
    11. Ахуйтай холбогдох гэх мэдээр ангилан үзэж болно.
    Өрх гэртэй холбогдох цээр ёс: Айл гэрт сүр сархийн орохын цээрлэнэ.
Дээрэмч, тонуулч, алах талах дайсан бишийн учир заавар дохио өгч, аажуу
намбатай орно. Айлд буухгүй мөртлөө үүдний нь өмнүүр хөндлөн гарахыг
цээрлэнэ. Заавал гэрийн араар гардаг нь доорд үзээгүй, зав чөлөөгүйн эрхээр
ийн ёс алдсаныг учирлан буй хэрэг. Айлд элдэв мэсийн зүйл, хүрз, жоотуу авч
орохыг цээрлэнэ. Айлгаж ичээхгүй, хар муу санаа өвөрлөөгүйн шинж бөгөөд
өөд болоочийн ажилд ингэж очдогийн учир. Айлд энгэр заам задгай орохыг
цээрлэнэ. Бэлэврэл, хагацлын тэмдэг гэж үзнэ. Айлд ханцуй шамлан орохыг
цээрлэнэ. Агсан согтуу тавьдаг хүний шинж. Айлд хоосон сав, суулга барьж
орохыг цээрлэнэ. Заавал тэгж орох шалтгаан бий бол таган дээр нь юмуу дотор
нь юм тавьж орно. Гуйлга гуйж, буян хишгийг нь хуваалцах гээгүйн шинж гэж
үзнэ. Айлд баганы хоорондуур орж, гарах, юм өгөлцөж, авалцахыг цээрлэнэ.

                                      542
                          Монголын түүх, соёл, ёс заншил

Ялтан, гэмтэн мэт гэдэг. Айлын тулга, зуух, гал голомтонд хамаагүй хүрэхийг
цээрлэнэ. Гал голомтонд нь халдав, муу ер удав хэмээн үзнэ. Айлд нөмгөн орохыг
цээрлэнэ. Эхнэрийг нь доромжилсон гэж үзнэ.
    Хүнтэй холбогдох цээр ёс: Ахмад настны өмнүүр хөндлөн гарахыг цээрлэнэ.
Заавал гарах хэрэг гарвал өөрт нь хэлж, өршөөл эрээд гарна. Ахмад хүнийг
нэрээр нь дуудахыг цээрлэнэ. Хүндлэн авгайлж, гуайлах гэргээр хүндэтгэж
дуудна. Ахмад настан, буурлуудын тэргүүнд гар хүрэхийг цээрлэнэ. Өтгөсийн
үсийг авах, засахдаа хутга, хайч, мэсийг шууд хүргэхийг цээрлэнэ. Мэсийг
эхлээд өөрт нь гардуулж, өөрөөр нь үсийг нь хөндүүлж, зөвшөөрөл авсны дараа
хүрч болно. Нагацын дэргэд зээ нь дал идэхийг зовлон амсана хэмээн цээрлэнэ.
Нялх хүүхдийн манцуй, хувцас зэргийг гадаа хонуулахыг цээрлэнэ. Муу юм
шүглэнэ, ад зэтгэр эзэлнэ, чийг жавар хургана хэмээн үздэгийнх. Өвдөж, зовсон
хүнийг тохуурхан, доромжлохыг цээрлэнэ. Зөрчвөөс өөр бусдын зовлонг өөрийн
биеэр эдэлнэ гэж үзнэ. Далан нас хүрээгүй, эсвэл долоон хүү төрүүлээгүй эх хүн
сан тавихыг цээрлэнэ. Сан ариутгал хийх эр хүнгүй болох ёр гэж үздэг. Хүүхэд
тээх хугацаа ужина хэмээн жирэмсэн эхэд тэмээний мах идүүлэхийг цээрлэнэ.
Жирэмсэн эх олс дээс томох, сүлжихийг хүй орооно хэмээн үзэж, үйлдэхийг
цээрлэнэ. Төрөөд удаагүй эмэгтэй халуун сүү уух, давс хужир хэрэглэх, юм
үлээхийг цээрлэнэ. Унадаг өвчин, үе мөч, шөрмөсний өвчин олно, савны хийтэй
болно гэж үзнэ. Хүүхдэд нэр өгөхдөө ихэс дээдсийн нэр оруулахыг цээрлэнэ. Нэр
хүнддэж, эс тохирно гэж болгоомжилно.
    Байгальтай холбогдох цээр ёс: Булаг шандны эх, нуур цөөрөм, гол усанд цус,
сүү болон бусад элдэв зүйл оруулахыг чандлан цээрлэдэг нь усны найрлага, чанар
бузартахаас сэрэмжилсэн хэрэг бөгөөд хотонд чоно орно, биед яр гарна гэж үзнэ.
Газарт гадас, шон хатгаж орхих, нүүхдээ бууриа бохир үлдээхийг цээрлэнэ. Гадас,
шон хатгахдаа өдөр үзэж, өчиг хэлж гуйдаг бол гадас, шонгоо авахдаа нүхийг
заавал бөглөж үлдээдэг. Алтан гадас одны зүг харж бие засахыг цээрлэнэ. Од,
тэнгэр эрхсийг шүтсэн хүндлэл юм. Зуны нар буцахаас өмнө урсгал усанд орохыг
цээрлэнэ. Усны хор, харшаа гараагүй тул өвчин олно, өрөөл татанхай болно гэнэ.
Хөлдүү газар, хүйтэн чулуун дээр суух, удган модны сүүтэрт суух, унтах, хуй
салхинд дайрагдахыг цээрлэнэ. Шамбарамтай болно, өвчин олно, саа тусна гэнэ.
    Идээ ундаатай холбогдох цээр ёс: Идээг таваглахдаа толгой нүцгэн байх, сүү
асгаж, цутгахыг цээрлэдэг нь малын хишиг буяныг хүндэтгэхээс гадна амны хишиг,
малын буянд сэв сууна гэж үзнэ. Асгавал дунд хуруугаар сүүнээс авч духандаа
хүргэж цээрийг тайлдаг. Сүүнд цус дусаахыг цээрлэдэг нь цагаан сүү, улаан цус
холилдохыг муу ёр, нүгэлд тооцно. Цагаан идээний савыг хөмөрч тавихыг буян
хорогдоно хэмээн цээрлэнэ. Сүүн дээр ус хийхийг цээрлэдэг нь идээний эзэн
хилэгнэнэ, цагаан санааг хар санаа дийлэх гай болно гэж үздэгийнх. Цагаан идээг
гэрийн үүд тийш харуулан аягалах, таваглахыг гарз гарна хэмээн цээрлэнэ.

                                      543
                           Монголын түүх, соёл, ёс заншил

    Хонь хариулахдаа хүнсэндээ махан хоол авч явахыг цээрлэнэ. Чоно, нохой
боргож ээрнэ гэж үзнэ. Богино хавиргыг зочинд өгдөггүй, хүзүү болон дунд
чөмгийг дангаар нь таваглахыг цээрлэдэг нь зочныг боол, харц мэт хүндлээгүй
хэрэг болно. Ясыг мөлжүүртэй орхих, үеэр нь нугалахгүй мөлжихийг чоно
нохой мэт хэмээн цээрлэнэ. Сүүжний яс гэрт хонуулах, нүхийг сэтлэхгүй орхих,
толгойг дутуу мөлжих, ухархайг сэтлэхгүй хаях зэргийг ад зэтгэртэй хуваалцана,
хий юм шүглэнэ гэж цээрлэдэг. Далны яс болон толгойг хазаж, зулгааж идэхийг
цээрлэнэ. Өстнийхөө толгойг хазаж залгилаа гэх үлгэр домог байдгаас тэр. Толгой
чанаад самалдаг идэхийг агт морь тургиа болно хэмээн цээрлэнэ. Үхрийн дэлүүг
иддэггүй, заавал сэвсэнд нь булж хаяна. Чөмөг ташихдаа тэг дундуур нь ташихыг
цээрлэнэ. Тэнэг хүн тэг дундуур нь гэдэг. Чөмөг хувааж идэхийг малын чөмөг
дундарна хэмээн цээрлэнэ. Эцгийн ганц хүү залаа чөмөг идэхийг ор ганц явахын
цондон гэж цээрлэнэ. Ямааны мах идээд хүйтэн ус уухыг цээрлэнэ. Өөх тос нь
царцаж өвчин олно гэнэ. Хутгыг махан дотор тавихыг ховдог, хомхой болно гэж
цээрлэнэ. Цайны идээг чимхэж хийхийг ядуурна, идээ хомсдоно хэмээн цээрлэж
алган дээр атгаж хийнэ. Архи дарсыг ууж, амсаад гашуун нясуун, хатуу догшин
гэж хэлэхийг цээрлэнэ. Идээ хилэгнэнэ. Боов боорцог, хуушуур хайрч байхад их
дуу чимээ гаргахыг цээрлэнэ. Тос үсэрнэ, түүхийрнэ гэх. Их өлссөн хүнд бууз,
хуушуур, битүү шөл өгөхийг цээрлэнэ. Гэдэс нь хямарч өвчин олно гэнэ. Зочинд
бүтэн ходоод тавьж өгөхийг цээрлэнэ. Хоол хүнс ховордож, буянаа барна гэх.
    Мал аж ахуйтай холбогдох цээр ёс: Адуу малаа зодох, адлахыг малын
буян зайлна хэмээн ихэд цээрлэнэ. Эцэг малын дэл сүүл, өрөвлөг зогдор, савга,
сахал, ноос хялгасанд хайч, мэс хүргэхийг сүр нь доройтож, үр төл нь давжаарна
гэж цээрлэнэ. Бэлчиж буй мал сүргийг үргээх цочоох, дундуур нь хөндлөн гарч
хуйлруулахыг цээрлэнэ. Малын заяа задарч, буян хуваагдана гэнэ. Мал тоолохдоо
ганц хуруугаар занган дохиж тоолбол сүрэг цөөрч хот харлана гэж цээрлэнэ.
Малыг хот, ороон дотор төхөөрөхийг малын заяа айна гэж цээрлэнэ. Малын араас
шороо цацах, араас нь харж бие засах, араас нь дагаж үнс хог хаях нь малын заяаг
бузар болгоно гэмээн цээрлэнэ. Сэтэрт онгон малд гар хүрэх, эдэлж хэрэглэх,
зарж худалдах, айлгаж үргээхийг цээрлэнэ. Тэнгэр лус догширч, сэтэр онго гутаав
гэж хилэгнэнэ. Морь, тэмээ зэргийг унах зорилгоор барьж эмээллэж, тохошлоод
уналгүй буцааж тавихыг цээрлэнэ. Энэ нь эзэнгүй болох ёр удна гэнэ. Заавал цээр
гаргаж мордоод эмээл, тохшоо авна. Хээлтэй мал сойж эдлэх, төхөөрөхийг ихэд
жигшин малын үр төлд муу, хоёр амьтныг зовоов гэж цээрлэнэ. Морь малын буруу
талаас мордох, саах, хазаарлах, хөллөх зэргийг малаа барсан буянгүй хүн, ёс мэдэж
ёр таниагүй хүн гэж жигшин цээрлэнэ. Гол голомтоо тахисаны дараа гурав хоногт
мал хүнд өгөх, зарахыг цээрлэнэ. Буян гадагшилна гэнэ.
    Хувцас хунартай холбогдох цээр ёс: Малгай унах, хүн санаатай болон
санамсаргүй гишгэхийг ихэд цээрлэнэ. Баруун гараар авч галд шившин

                                       544
                          Монголын түүх, соёл, ёс заншил

ариутгана. Малгайг заавал хувцас, бүсний дээр тавина. Малгайг дээш харуулж
тавихыг цээрлэнэ. Өвчин гуйж, өр хүсч байна гэж үзнэ. Малгайг хойш харуулан
өмсөхийг цээрлэнэ. Уй гашуудлын шинж. Малгайг давхар мэт янз гарган урлах,
давхарлаж өмсөхийг цээрлэнэ. Бодол санаа хоёрдож, хоёр дахин гэрлэнэ гэж
сэжиглэсэнийх тэр. Бүсээ чирэхийг муу эрийн шинж, золбоо хийморьгүй гэж
цээрлэн, өлөн гэдсээ цувуулав, өнчирч бэлэвсрэхийн ёр гэнэ. Бүс богинодохыг
ядуу зүдүүгийн шинж, үзүүрийг доороос дээш хавчуулбал доошлох доройтохын
цондон хэмээн цээрлэнэ. Олс дээс бүслэхийг зүдэрч туйлдсаны тэмдэг гэж
цээрлэнэ. Бүс зангирвал муугийн дохио хэмээн үзэж зангилааг нь тайлалгүй
гурав хонуулаад ахмад хүнээр тайлуулж цээрийг гаргана. Дээлийн энгэр, заамыг
дотогш чихэж өмсөх, хормой шууж явахыг цээрлэнэ. Гашуудлын шинж учир тэр.
    Эдлэл хэрэгсэлтэй холбогдох цээрлэх ёс: Зүү сүвлэж хүнд өгөхдөө утасны
үзүүрийг зангидаж өгдөггүй. Өштэй болно, зам мухардана хэмээн цээрлэнэ.
Хурганы уут хоосон авч явахыг цээрлэнэ. Төл мал үржихийн бэлгэдлээр цагаан
будаа, цагаан идээг дээжлэн хийдэг. Адуу малаа дээдлэн хүндлэхийн учир хазаар
ногт, уурган дээгүүр алхахыг малын буян заяа гутна хэмээн цээрлэнэ. Хазаар
ногтоор юм баглаж, уяхыг цээрлэнэ. Адуу малаа барахын ёр гэж үзнэ. Ташуураар
газар тулж явахыг цээрлэнэ. Малаа барах, ядарч доройтохын ёр гэнэ. Эмэгтэй
хүн сам шүүрээ сольж зүүхийг цээрлэнэ. Нас сүүдрээ булаацалдана гэнэ.
Тээрмийг хоосон байлгах ба хоосон эргүүлэхийг цээрлэнэ, үр тариа ховордоно
гэнэ. Хүүхэд хуруувчаар тоглохыг цээрлэнэ, аминд цөвтэй гэнэ. Уур, нүдүүр дээр
суух, гишгэх, хөмөрч тавих, угсарч тавих, хоосон нүдэхийг хоол хүнс хомсдно,
ядуу тарчигийн ёр хэмээн цээрлэнэ.
    Ан амьтантай холбогдох цээр ёс: Ан амьтныг агнахдаа тарчилган зовоохыг
чанд цээрлэнэ. Зөрчвөөс нүгэл болно, тамд унана гэнэ. Ёл шувууг агнах цээртэй.
Агнаваас тэр хүн ёроолгүй ангал руу нисч үхнэ гэнэ. Могой лусын амьтан
тул агнах цээртэй, лус хилэгнэж лусын өвчин тусна. Хээлтэй болон үр төлтэй
амьтныг агнахыг цээрлэнэ. Үргээх хөөхийг нэгэн адил цээрлэнэ. Ан амьтны нялх
төл, нас бие, үс гүйцээгүй араатан амьтныг агнах, хороохыг цээрлэнэ. Зөрчвөөс
ан авын тэнгэр хаяна, араатан гөрөөс дайжна, ховордоно гэнэ. Ан амьтныг ална,
хөнөөнө, устгана хэмээн ам гарахыг цээрлэнэ. Амны алдас биеэр үйлдсэн нүглээс
дутуугүй хүнд гэнэ. Мөн ховор чухаг ан амьтныг хоморголон агнахыг цээрлэнэ.
Ан амьтныг намнах улирал хугацаанаас өмнө агнахыг хатуу цээрлэнэ. Тоо толгой
нь цөөрч, байгалийн тэнцвэрт байдал алдагдахаас сэргийлсэн сэрэмж. Ан амьтан,
шоргоолжны үүр ноохойг эвдэх бусниулахыг цээрлэнэ. Үл хэрэгсвээс амьтны
хараал бууж хожим өөрийн орон гэрээ сүйтгүүлэхийн ёр гэнэ. Ан амьтныг агнаад
үс ноос, яс, мах, өвдөл цөвдлийг хамаа бус хаяхыг цээрлэнэ. Хангай дэлхийн
сахиус, савдаг хилэгнэнэ гэнэ. Мөн сүрэг амьтдыг сүргээр нь агнах, хэрэгцээнээс
илүү олон ан авлах, онцгой содон өнгө, зүс, хэлбэртэй анг агнах, шинэ нутагт

                                      545
                           Монголын түүх, соёл, ёс заншил

шилжин яваа ан амьтан, тэр нутагт урьд өмнө үзэгддэггүй байсан ан амьтныг
агнах, хээлтэй амьтан, зулзагаа дагуулж яваа амьтныг алж хөнөөх, чоно болон
бусад махчин амьтанд хөөгдөж амь зулбан яваа амьтныг алж хөнөөх, орооны үед
холбоотой байгаа амьтныг агнах, сүргийн толгойлогч ан амьтныг агнах, ангийн
цусаар газрын хөрс бохирдуулах, ан амьтан цуглаж ирдэг газар ус, хужир мараан
дээр улай гаргах зэргийг хатуу цээрлэдэг нь монголчуудын байгаль дэлхийн
хишгийг зөв хүртэх, экологийн тэнцвэрт харьцааг алдагдуулахгүй байх зэрэг
мэдлэг ухаантай шууд холбоотой юм.
    Зүг чиг, тоо, өнгөтэй холбогдох цээр ёс: Нэгийн тоо нь эхлэл гэсэн утгыг
илэрхийлэх боловч “ганц” гэсэн тоон утгатай тул ганц зүйл хүнд бэлэглэхийг
цээрлэдэг. Долоогийн тоог шүтлэгийн учир шалтгааны үүднээс бэлгэддэг боловч
долоон долоо дөчин ес нь хамгийн гүн цээр болдог. Ер нь тэгш тоог тэгшрэл
бүхлийн утгаар дээдлэх боловч уй гашуу, оршуулгын зүгээс ирэхдээ 2, 4, 6 хүн
гэх мэтээр тоо тэгширч ирэхийг цээрлэдэг.
    Цагаан өнгийг эхийн цагаан сүү, цагаан сэтгэл, цагаан идээ гэх зэргээр
хамгийн дээд өнгөнд тооцон эрхэмлэдэг хэдий ч цагаандаа гарах, хувхай цагаан,
үхдэл мэт цагаан гэх зэрэг цээрлэх утгаар илэрдэг. Хөх өнгийг хөх Монгол, хөх
тэнгэр, хөх ус гэх зэргээр бэлгэшээж шүтдэг боловч хөндий хөх, сэтгэл хөхрөх, хөх
төмөр мэт хатуу гэх зэргээр цээрлэх утга илэрдэг. Улаан өнгө нь мандан бадрахын
бэлгэдэл бөгөөд “улаан цус” гэх хараал, “улаан амь” буюу өчүүхэн гэх утга, “улаан
нүдэн” буюу шуналтай гэх утга, “улаан галзуу” гэх зэргээр цустай холбон ярьвал
цээр болдог. Ногоон өнгө нь байгалийг төлөөлж, ургах төлжих гэсэн бэлгэдлийг
агуулах боловч “ногоорсон өмхий”, “нолийн ногоон тэг” гэх мэтээр цээрийн утга
нь илэрдэг. Шар өнгийн цээр нь “шар өвчин”, “шар ихтэй” (ууртай) зэргээр илэрнэ.
Харин хар өнгө нь хүчний бэлгэдэл боловч цээр нь “хар санаа”, “хар элгийн”, “хөө
шиг хар дотортой” гэх зэргээр илэрнэ. Ер нь өнгийг хэрэглэхдээ тухайн зүйлд
зохицох талыг нь бодолцдог уламжлалтай. Жишээ нь унийг цагаанаар нь өлгөвөл
ядуурч цайхын ёр, гэрийн тавилга зэргийг хөх өнгөөр будахыг хүйтэн өнгө,
байшингийн дээврийг ногооноор будвал доод өнгийг тэнгэрт гаргалаа гэх мэт.
    Зүүн урагш нүүдэл хөдлөх, ан гөрөөнд гарах, худалдаа наймаанд гарах
цээртэй. Зүүн хойд зүгт явахаар бол зүг буруулан өөр зүгт гарах хэрэгтэй. Зүгийн
муу зүүн хойд, зүсний муу зээрд халзан гэх үг бий. Шинийн нэгэнд Тэнгэрийн
хар нохойн ам зүүн зүгт байдаг тул тийш зүглэхийг цээрлэнэ. Мангасын гэр орон
зүүн зүгт байх ба нар, гэрэл, илч үздэггүй зүүн хойшоо харсан үүдтэй байдаг гэх
домогтой тул зүүн гурван зүг ихэд цээртэй байдаг байна.
    Үг, хэллэгтэй холбогдох цээр ёс: Монголчууд үгийн утга учир, нөлөөлөх
хүч, ач холбогдлыг ихэд дээдэлж, болгоомжтой ханддаг уламжлалтай. Тухайлбал
“гал” орсон үгийг дээдэлж, “гай”,”лай” орсон үгийг цээрлэдэг. Гурван зүйлийн
цээртэй үг бий. Тэдгээр нь:

                                       546
                          Монголын түүх, соёл, ёс заншил

    Нэгдүгээрт аав ээж, ахмад хүн, хүндэтгэлт хүн, талийгаачийг нэрээр нь
дуудах цээртэй.
    Хоёрдугаарт үхэх, алах гэдэг үгийг шууд хэлэх цээртэй.
    Гуравдугаарт чоно гэдэг үгийг цээрлэж маш олон өөр үгээр орлуулан хэлдэг.
    Эцэг эхийнхээ нэрийг бүтнээр нь хэлэхийг цээрлэдэг. Ялангуяа нас барсан
бол сайн, муу юманд нэрийг нь өндөлзүүлэхийг цээрлэнэ. Хүндэт хүнийхээ
нэрийг хэлэхээс цээрлэж өөр үгээр орлуулан хэлэх ёс бий. Жишээ нь Сүх нэртэй
хүнийг Балт гэх, Шар гэдэг нэртэй бол лам өнгөтэй, ангир өнгөт гэх зэргээр
хэлнэ. Хүндэт хүнийг их нэрт, өвөөгийн нэрт, эмээгийн нэрт, лам ах, хэцүү нэрт,
нэр нэгт гэх мэтээр хэлдэг.
    Мөн мал амьтны хамгийн хэцүү дайсан болох чоныг битгий үзэгдээсэй
гэсэндээ хөх нохой, мөлхөө, өлзийхүү, боохой, арзгар шүдэт, хээрийн хэцүү, хөх
амьтан, улимал, гайхал гэх зэргээр нэрийг нь цээрлэдэг.
    Үхсэн гэдэг үгийг шууд хэлэхээс цээрлэж эгэл хүнийг бол үрэгдэв, бүрлээч
болов, талийгаач болов, жилийв, хадан гэрт явав, ханан гэрт орхив, нүд аньлаа,
хорвоог орхив гэж хэлэх ба лам хувраг хүнийг бурхан болов, жанч халав, төрөл
арилжив, хайлав, үүл далдлав, нүд анив гэж хэлнэ. Хүндтэй хүнийг тэнгэрт
халив, өөд болов, нас элээв, таалал барив, тэнгэрт дуудагдав гэж хэлдэг.
    Ахуйтай холбогдох цээр ёс: Сонгино, сармисны хальс түлэхийг цээрлэнэ.
Малын нүд өвдөнө, сохорно гэнэ. Шагайг хог руу хаях, нутаг дээр хаяж нүүхийг
цээрлэнэ. Малаа шагайгаар бэлгэддэг учраас буянаа барна гэнэ. Сүүлний
хялгасаар холбогдсон хомоол түлэхийг цээрлэнэ. Холбоотой хомоол нь адуу
үржихийн бэлгэдэл учраас тэр. Хутганы ирийг дээш харуулж тавихыг цээрлэнэ.
Малаа алдаж, эрэл хайгуул болно гэж үзнэ. Зарим нутагт эмээл дэрлэж унтахыг
цээрлэнэ. Есөн есийн наян нэгэн ёр удна гэх. Малын гэдэснээс гарсан уйланхайг
хагалахгүй хаяхыг мал хээл хаяна гэж цээрлэдэг тул заавал хагалаж хаяна.
Гал голомт руу хөлөө жийж унтахыг голомт бузартана хэмээн цээрлэж заавал
хажуугаар нь чиг гаргаж жийж унтана. Энгийн үед орондоо хэвтэж ууж, идэхийг
цээрлэнэ. Өвчин ирнэ гэнэ. Тогоо, шанагаа салгахгүй хонохыг цээрлэнэ. Чөтгөр
долооно, үйлс бүтэхгүй гэнэ. Гэрт исгэрэхийг цээрлэнэ. Сэтгэлд хий орно, муу
зүйл урина гэж үзнэ. Гэрийн багана тэврэхийг цээрлэнэ, зовлон үүрнэ гэнэ.
Толгойгоо салаавчлахыг цээрлэнэ. Ухаан мунхарч, уйтгар гуниг ирнэ. Толгой
дээгүүрээ цамц болон дээлээ нөмрөхийг цээрлэнэ. Гэм хийсэн хэрэгтэнг тийн
авч явдгийн учир тэр. Явган суухыг цээрлэнэ. Нохой суулт учир заяа гомдоно,
зүдүүгийн шинж гэнэ. Элгээ тэвэрч суухыг цээрлэнэ, ойр дотны хүнээ алдаж уй
гашууд автана гэнэ. Эм боосон цаасыг хөсөр хаяхыг цээрлэнэ, оточ бурхны олбог
хэмээн үздэгээс тэр. Эмэгтэй хүн дэлэн мэт хэлхээтэй юм дэрлэхийг цээрлэнэ.
Хүүхэд гарахад ихэс нь цөглөдөггүй гэнэ.


                                      547
                              Монголын түүх, соёл, ёс заншил

                     13.5. ОРШУУЛГА, ГАШУУДЛЫН ЁСОН

    Эртний бичгийн болон археологийн дурсгал, олдворуудаас шинжлэн үзвэл
хүн төрөлхтөн олон мянган жилийн тэртээгээс нас нөхчигсдөө оршуулах,
онголох ёс журмыг тогтоож, тодорхой зан үйл үйлдсээр ирсэн байна. Монголчууд
түүхэн хөгжлийнхөө явцад чулуу болон модон саванд хийж оршуулах, гэр барьж
бунхлах, занданшуулах, галаар дэгдээх, ил тавих зэрэг олон янзаар нас барагсдаа
оршуулж хойлго, тахил тахилга үйлддэг байжээ.
    Түүхэн дурсгал: Монголын нутагт хүнийг тусгайлан оршуулсан хамгийн
эртний ёс заншил 6000-8000 жилийн тэртээд холбогдох баримт бий. Монголын
зүүн хэсэгт Хэрлэнгийн эрэг дээр 8000 жилийн тэртээд эхийн умайд байгаа
мэт хэлбэрээр оршуулсан шинэ чулуун зэвсгийн үеийн хүн, Эгийн голын сав
нутгаас олдсон мөн л эхийн умайд байгаа мэт хурааж оршуулсан, 6700 жилийн
тэртээд холбогдох Харуулын гозгорын эртний оршуулга, 3500 жилийн өмнөх
үед холбогдох “Мөнххайрханы соёл” нэрээр баруун Алтайн уулын бүс нутгаас
олдсон оршуулга зэргийг дурьдаж болно. Хүн эхийн хэвлийд анх ямар хэлбэртэй
байсан, газар эхийн хэвлийд орохдоо яг л тийм хэлбэртэй орох ёстой гэж үздэг
тэр заншил 4000 орчим жилийн турш үргэлжилжээ.




Зураг 13.6. Эртний оршуулгын хэлбэрүүд
Тайлбар: а/ Хэрлэнгийн хиргисүүр. (Хожуу хүрлийн үе), б/ Мөнххайрханы соёлын дугуй булш
Эх сурвалж: https://mongoltoli.mn/

    Эртний Монгол нутагт байсан оршуулгын олон зан үйлийн нэг нь
“хиргисүүр”-ийн соёл юм. Хиргисүүрийн он цагийг НТӨ II мянганы төгсгөлөөс
НТӨ I мянганы эхний хагаст холбогдуулдаг. Хиргисүүр нь овгор чулуун дараас
түүний гадуур байх дөрвөлжин болон дугуй хүрээ, үүнийг дагалдсан том жижиг
хэлбэр хэмжээтэй чулуун дагуул байгууламжуудаас бүрдэнэ. Чулуун дараасны
дор газрын түвшинд хүнээ толгойгоор нь баруун зүгт чиглүүлэн тэнэгэр
байдлаар оршуулан тавьж, дээр нь том хавтгай чулуугаар хайрцаг байгуулаад
үүнийхээ дээрээс том жижиг чулуугаар дарж босгосон байдаг. Гол овгороос
хүрээ хүртэл татсан чулуун эгнээнүүд элбэг тохиолддог нь нарны цацрагийг,

                                           548
                            Монголын түүх, соёл, ёс заншил

ертөнцийн зүгийг төлөөлсөн болно. Хүрээг томоохон чулуудыг зэрэгцүүлэн өрж,
дугуй, дөрвөлжин хэлбэр гарган үйлдсэн байдаг. Хиргисүүрийн зүүн талд дугуй
хэлбэрээр чулуу өрсөн дагуул байгууламжууд ихэвчлэн байрлана. Дагуулаас
адууны толгой, эрүү, хүзүү, нуруу, туурайны яс илрэх ба тусгай дэг жаягийн
дагуу өрж тавьсан байдгаас гадна хүрэл эдлэлүүд гардаг нь хойлгын зан үйлтэй
холбоотой юм. Буган чулууг хиргисүүрийн зүүн талд наран ургах зүгт харуулан
босгосон байдалтай олддог. Заримдаа хоёр эгнээгээр хэд хэдэн буган чулууг
наран ургах зүг зэллэн босгосон байх нь таарна.
    НТӨ 1780-1630 онд холбогдох Мөнххайрханы соёлын үеийн булш нь тэг
дугуй, тэгш дөрвөлжин гэсэн 2 үндсэн хэлбэртэй. Булшны дараас чулууг зөвхөн
нэг үе хавтгайлан өрж тавьдаг учраас бусад булш, хиригсүүрийн адил овойж
харагддаггүй, дараас чулууд тэгш тэвхгэр харагддаг. Дугуй хэлбэрийн булшны
хэмжээ 3-40 м хүртэл голчтой байна. Тэгш дөрвөлжин хэлбэртэй нь дунджаар
3х3 м, 6х6 м, 8х4 м зэрэг олон янз. Булшны дараас чулуудын төв хэсэгт зууван
дугуй хэлбэртэй оршуулгын нүхтэй бөгөөд хэмжээ нь дундажаар 0.7-1.2 м, 0.8
м гүн байдаг. Нүх нь баруун урдаас зүүн хойшоо чиглэлтэй байна. Нүхэнд хүнээ
толгойг нь зүүн хойш хандуулан атийлган хурааж тавьсан байдаг. Оршуулгад
дагалдуулсан ясан халбага, хүрэл хутга, хүрэл зүү зэрэг эдлэлийг хүний хөлийн
өвдөг, нуруу, бүсэлхий хавьд тавьдаг.
    Монгол нутагт тархсан
хүрэл      зэвсгийн     үеийн
томоохон дурсгалын нэг бол
дөрвөлжин        булш     юм.
Дөрвөлжин булш нь хэсэг
бүлгээрээ тусгай оршуулгын
газар     үүсгэн     байрладаг
онцлогтой. Дунджаар 3-5
булшнаас 10-15 булштай
байдаг боловч 50 хүртэл
булштай оршуулгын газар
тохиолддог. Өнгөн хөрсөн
дээр байх ерөнхий хэмжээ
дунджаар 2х4 м байх боловч Зураг 13.7. Эртний улсуудын оршуулгын хэлбэрүүд
4х6 м, бүр 5х10 м хүртэл том Тайлбар: а/ Тэмээн чулууны амны дөрвөлжин булш,
хэмжээтэй байх нь бий. б/ Ноён уулын хүннүгийн язгууртны булш, в/ Баруун
                                Бэлсэгийн хүннүгийн жирийн иргэний булш, г/ Сяньбийн
Ихэвчлэн хүнээ толгойгоор нь үеийн чулуун австай булш
зүүн зүг хандуулж дээш Эх сурвалж: https://mongoltoli.mn/
харуулж хэвтүүлэн 0,5-1,5 метрийн гүнд оршуулж том зузаан хавтгай чулуугаар
дарж таглан шороогоор булж тойруулан хавтгай чулууг эгнүүлэн босгож

                                        549
                          Монголын түүх, соёл, ёс заншил

дөрвөлжлөн хүрээлээд дотор, гадна хаяаг нь багавтар чулуугаар дарж бэхэлсэн
байдаг. Дөрвөлжин булшны бас нэг сонирхолтой зан үйл бол оршуулж буй
хүнийхээ толгой дор чулуун дэр тавих бөгөөд өнөөгийн монголчуудын дунд
хүртэл чулуу дэрлүүлэх ёс хадгалагдан үлдсэн байдаг.
     Хүннүгийн үеийн булш нь язгууртны болон жирийн иргэдийн гэсэн хоёр
үндсэн хэлбэртэй бөгөөд язгууртных нь газрын өнгөн хөрсөн дээр дөрвөлжин
хэлбэртэй харагдах бөгөөд гол онцлог нь өмнө талдаа урт гонзгой үүдэвчтэй
байдаг. Язгууртны булшны хэмжээ нь дунджаар 10-20 м байх боловч 40-50 м
хэмжээтэй онцгой том булшнууд ч бий. Энэ хэлбэрийн булшны нүх дээрээс доош
шатлан ухсан, маш гүнзгий 5-22 м хүрч байжээ. Оршуулгын хэсэгт нас барагчийн
шарилыг дан болон давхар модон хашлага (бунхан) дотор модон авсанд хийж
оршуулсан байх бөгөөд авсыг нимгэн алтан чимгээр чимэглэж, дор нь амьтны
дүрстэй эсгий ширдэг дэвсч, хашлагын ханыг торго нэхмэлээр бүрж, аяга сав,
хүрэл тогоо, сав суулга, дэнгийн цөгц, шавар ваар, алт мөнгө үнэт чулуун чимэг
зүүлт, адуу малын тоног хэрэглэл зэрэг зүйлийг дагалдуулан тавихаас гадна сүйх
тэрэг, адууг хойлго болгосон байдаг.
     Хүннүгийн жирийн булшнууд голчлон олноор бөөгнөрч хэдэн зуу хүртэл
булшнаас бүрдсэн оршуулгын газар үүсгэсэн байдаг. Оршуулгын газарт байгаа
булшнууд дунджаар 6-8 м хэмжээтэй байна. Язгууртны булштай харьцуулахад
гүехэн, дийлэнхи нь 2-3 м гүн байна. Оршуулгын хэсэгт нас барсан хүний
шарилыг тавихдаа чулуу, мод зэрэг материалаар тусгай хайрцаг, тасалгаа хийж
ихэд хүндэтгэлтэйгээр оршуулсан байдаг ч булшны бүтэц нь оршуулж буй хүний
нийгэмд эзлэх байр суурь, зэрэг дэв, хөрөнгө чинээтэй илүү холбоотой. Энгийн
бүтэцтэй жижгэвтэр булшинд нас барагчийн хэрэглэж байсан эд өлгийн зүйлээс
дагуулан тавьсан байдаг бол хэмжээгээр том булшнаас гоёл чимэглэлийн зүйлс,
зэр зэвсэг, тахил болон хойлгын зүйлс дагалдуулсан байна.
     Сяньбийн үеийн булш нь гадаад зохион байгуулалтын хувьд газрын
хөрсөн дээр хоорондоо маш ойрхон байрласан, тийм ч өндөр биш дараастай,
булшны нүхээ тойруулсан зууван дугуй, зарим тохиолдолд дөрөө хэлбэрийн
хүрээг дараасны бусад чулуунаас эрс том хэмжээтэй чулуугаар хийсэн
байдаг онцлогтой. Дотоод зохион байгуулалтын хувьд ойролцоогоор
1-1,6 м хүртэл гүнтэй бөгөөд хүнээ чулуун хайрцаг ба модон авсанд дээш
харуулж тэнэгэр байдалтай хэвтүүлээд ихэвчлэн толгойгоор нь зүүн хойш,
эсвэл баруун урагш чиглүүлэн оршуулсан байдаг. Дагалдуулах эд өлгийн
зүйлсээр элбэг биш боловч оршуулгын идээний зүйл болох хонины ууц,
сүүл дагалдуулах ёстой байжээ.
     Жужаны үеийн булш дунджаар багахан хэмжээтэй зууван дугуй хэлбэрийн
чулуун дараастай бөгөөд төв хэсэгтээ чулуугүй хотгортой. Булшны нүх нь
өргөргийн дагуу байрлалтай хүнийг толгойгоор нь баруун зүгт чиглүүлэн

                                      550
                           Монголын түүх, соёл, ёс заншил

нүүрээр нь хойд зүгт хандуулан тавьдаг. Төмөр эдлэл хутга, шавар сав, төмөр
дөрөө зэргийг дагалдуулах заншилтай байжээ.
                                                      Түрэгийн үед нас барсан
                                                      хүндээ      бүтэн        морь
                                                      дагалдуулан оршуулах (төмөр
                                                      зэвсгийн     түрүү     үеийн
                                                      Пазырык булшнаас улбаатай)
                                                      ёс байсан бөгөөд морины
                                                      тоогоор хөрөнгө чинээний
                                                      ялгааг нь харах боломжтой
                                                      байдаг.   Булшны      үндсэн
                                                      хэлбэр нь ерөнхийдөө дугуй,
                                                      зууван дугуй хэлбэртэй, овгор
                                                      харагдах боловч төв хэсэгтээ
Зураг 13.8. Эртний улсуудын оршуулгын хэлбэрүүд
                                                      бага зэрэг хотгор, булшны
Тайлбар: а/ Жужаны үеийн Хөх нуурын булш,             нүхийг тойруулан тусгайлан
б/ Түрэгийн үеийн морьтой оршуулга, в/ Хадны оршуулга хийсэн      дугуй      болон
Эх сурвалж: https://mongoltoli.mn/
                                                      дөрвөлжин хүрээтэй. Гол
төлөв 0,6-2,4 метр хүртэл гүнд авсгүйгээр (маш цөөн тохиолдолд модон авсанд)
оршуулдаг байжээ. Зарим тохиолдолд булшны нүхэнд тусгайлан хөмөг гаргаж уг
хөмөгт хүнээ тавих нь бий. Улмаар нас барсан хүнийг ээмэг, бүс, толь, сам,
малгай, хувцас, сав суулга зэрэг гоёл чимэг, эдлэл хэрэглэл, хутга, нум сум, илд
зэрэг зэр зэвсгийн зүйлс дагалдуулан оршуулдаг байжээ. Оршуулганд эзэн
хүнийг дагалдуулан хүлэг морийг хойлголон тавихдаа морь, хүн хоёрын толгойг
заавал эсрэг зүгт хандуулдаг байв.
     Нүүдэлчин ард түмний дунд эртнээс нааш өөд бологсоддоо зориулж
булшнаас тусад нь зөвхөн тахилга тайлгын зориулалт бүхий байгууламж барьж
тахилга өргөх зан үйлээ үйлддэг байжээ. Тахилга тайлгын байгууламж үйлдэж
буй учир нь нас барагсдын сүнсийг нь амрааж, хойд насандаа хоол ундтай, унaлга
унаатай элбэг хангалуун явахыг бэлгэдсэн хэрэг ажээ.
     Уйгурын үед булшны ханыг шаварлаж будаж чимэглэдэг байсан бөгөөд
гадаад, дотоод зохион байгуулалт, оршуулгын зан үйл нь тухайн үеийн Монголын
нүүдэлчдийн уламжлалт ёсноос эрс ялгаатай.
     Монголын дундад эртний нүүдэлчдийн үхэгсдээ оршуулж байсан зан үйлийн
өвөрмөц нэгэн хэлбэр бол хадны хөмөг, агуйн оршуулга болно. Хадны болон
агуйн оршуулга нь газрын хөрсөн дор булшны нүх ухаж үхэгсдийн шарилыг
булшлах бус харин байгалийн бэлэн агуй хонгил, хадны хөмөг ашиглан шороо
чулуугаар далдалж нөгчигсдийн шарилыг оршоодог. Байрлалын хувьд ихэвчлэн
уулын дунд болон орой хэсгийн холын бараа сайн үзэгдэх дэвсэг дээрх хадны

                                       551
                           Монголын түүх, соёл, ёс заншил

хөмөг, агуйд тохиолдоно. Гол төлөв ам нь урагшаа буюу эсвэл зүүн урд, баруун
урд зүг чиглэсэн хүний анхаарал татахааргүй жижгэвтэр агуй ба хадны хөмгийг
сонгосон байдаг. Хадны оршуулгыг байгалийн бэлэн агуй хонгил, хадны хөмөг,
ангал, нүх сүвийг ашиглан үйлдэх тул дотор нь орж л үзэхгүй бол шууд гадна
талаас нь энд оршуулга байна гэж танигдах шинж тэмдэг үгүй юм. Нас нөгчсөн
хүний бие цогцсыг агуй хөмөг доторхи чулуун шалан дээр биетээр нь тавьж
оршуулна. Бөөнөөр болон хосоор оршуулсан оршуулга ховор. Шарилыг хувцас
хунартай нь болон даавуу, торго, эсгий, нэхий, үйсээр ороож тавина.
    Киданы үед жирийн иргэдийн булшийг хавтгай чулуугаар өрлөг хийж
зэл чулуу (балбал) болон хөшөө босгодог байна. Балбалын хувьд зүүн урагш
цувуулан босгосон байдаг бөгөөд газарт дөрвөлжин хэлбэр гарган ухаж булшны
нүх хийгээд мод, чулуугаар нүхний дотор талд өрж тэгш өнцөгт хэлбэр гаргах,
эсвэл модон авс хийж хүнээ баруун хойд зүгт толгойг хандуулан тавиад чулуу,
банз зэргээр таг хийж оршуулдаг байжээ. Нас барсан хүний толгойг ихэвчлэн
баруун, баруун хойд зүгт хандуулан тавьдаг байсан. Мөн нэг гэр бүлийн хүмүүс
ойролцоо үед нас барахад хамтад нь буюу нэг дор оршуулдаг байсан байх гэж
үздэг. Эрэгтэй хүний булшинд жижиг хутга, хуяг, зэв, эмэгтэй хүний булшинд
гоёл чимэглэлийн гархи, ээмэг, ээрүүлийн чулуу зэргийг дагалдуулсан байдаг.
Ихэнх булшинд шавар ваар, шүтлэгийн холбоотой хонх, бог малын шагай, нуруу,
мөчний яс зэргийг нийтлэг дагалдуулдаг байна. Үнс, нүүрс илэрсэн булшинд
адууг хойлоглон хоньчилж хэвтүүлэн оршуулсан байдаг.
    XIII-XV зууны үед гүн нүх малтаж модон авсанд толгойг нь их төлөв хойд зүг
чиглүүлэн тавьж эмээл хазаартай хөлөг морь дагалдуулан оршуулах ёс байжээ.
Тухайн үеийн монголчууд хүүр оршуулахдаа ихэд нууцалж, ялангуяа хаад ихсийг
оршуулсан газраа хэнд ч мэдэгдэхгүй болгохыг эрмэлздэг байсан тул өнөөг хүртэл
Монголын их хаад байтугай нэр ус нь тодорхой нэг ч язгууртан ноёны булшийг нээн
олж чадаагүй юм. Жирийн иргэдийн булш төдий л гүн биш нүхэнд австай, авсгүй
хоёр янзаар оршуулсан байдаг. Түүнээс гадна булшны нүхэн дэх аль нэг талын
ханыг хажуу тийш хөндийлөн ухаж шарилыг хөмөгт тавьж нууцлан оршуулах зан
үйл байжээ. Эрэгтэй хүний булшнаас байлдааны зэр зэвсгийн зүйлс, нумын ясан
наалт, үйсэн саадаг, эмээл, дөрөө, хазаарын хэрэглэл, хэт цахиур, бүсний чимэглэл
олдох ба эмэгтэй хүний булшинд гоёл чимэглэлийн зүйлс, богтаг малгай, үйлний
хайч, ээрүүлийн таваг, сам, толь, сав суулга гэх мэт зүйл дагалдуулан хийсэн
нь нийтлэг тохиолдоно. Мөн булшнаас хойлгын махан хүнсний үлдэгдэл болох
элдэв мал амьтны яс, үүний дотроос ихэвчлэн хонины шагайтай шаант, нуруу,
дал дагалдуулсан байдаг. Шагай чөмгийг ихэвчлэн хүүрийн толгой талд шагайтай
талаар нь доош харуулж босгон тавьдаг зан үйл байжээ.
    Хойлгын зан үйлд хаад ноёдыг оршуулахдаа эдэлж явсан эд хэрэгсэл, малаас
гадна татвар эхнэр, харц ардын хүүхэд, зарцыг ч хамт оршуулах ёс байсан гэж

                                       552
                          Монголын түүх, соёл, ёс заншил

тэмдэглэсэн байдаг ч малтан шинжилсэн дурсгалуудаас тийм зүйл хараахан
нотлогдоогүй бөгөөд харин эхнэрүүдийн үсийг тайран хамт оршуулах явдал
байсан тул тийм ч өргөн дэлгэрээгүй байжээ. Энэхүү эхнэр хатдын гэзгийг нь
хаад ноёдыг дагалдуулан оршуулах ёсноос Монголчуудын гашуудлын үед үсээ
задгайлах ёс үүссэн бөгөөд ХХ зууныг хүртэл уг зан үйл хадгалагдсаар байсан
билээ. Хойлголох ёсыг XVI зууны эцсээр хориглосон байна.
    Оршуулгын          зан      үйл:
Уламжлалт заншлаар хүн нас
барахад тэр даруйд нь биед нь гар
хүрэлгүй гэрт буй юмыг зайлуулаад
эмэгтэй бол гэрийнхээ зүүнтэй,
эрэгтэй бол баруунтай нь хэвтүүлэн
баруун гарын эрхий хуруугаар
хамрын нүхийг таглуулан сарвууг
нь дэрлүүлж, зүүн гарыг биеийг
                                        Зураг 13.9. Монголчуудын гашуудлын ёсыг
дагуулан сунгаж тавиад, зүүн харуулсан байдал
хөлийг өвдгөөр бага зэрэг нугалас Тайлбар: “Судрын чуулган”-ы чимэг зураг
хийлгэн, баруун хөлийг жийлгэн Эх сурвалж: https://www.alamy.com/
хажуугаар нь хэвтүүлнэ. Энэ нь хэвтэж байгаа арслангийн шинжийг оршуулж
байгаа хэрэг. Ингээд гэрийн өрхийг битүүлэн, үүдийг дарж хүн нас барсан
болохыг илэрхийлдэг байжээ.
    Аман зохиолын мэдээ баримт болон оршуулгын олдворуудаас үзэхэд,
оршуулах газар сонгохдоо дөрөө булдаг ёс байсан байна. Эгэл хүнийг голчлон
гурав хоног, аав ээжийг долоо хоног, хутагт хувилгаадыг 21 хонуулж хөдөөлүүлдэг
ёстой байснаас ихэс лам нарыг хатааж занданшуулах буюу хайлж чандарлаад
суварга цутгаж бунхалдаг бол бөө удганыг хээр уулнаа онгоны асар барьж хэц
хэнгэрэгтэй нь хамт хөдөөлүүлдэг. Эгэл хүнийг ил задгай тавих ёс түгээмэл
байлаа.
    Нутаглуулахаар гэрээс нь гаргахдаа Халхууд нас барагсдыг гэрээс гаргахдаа
гэрийн босгон дээр хөндлөн мод хугалах ёс гүйцэтгэж байхад Буриадууд цагаан
эсгий дэвсэж, түүний дээр улаан утас уяж гаргаж байсан байна. Нас барагсдыг
нутаглуулахаар авч явахдаа гол ус таарвал Монголын төв болон баруун бүс
нутгийн ард түмний дунд хадаг, утас зэрэг ямар нэг зүйл тавих зэрэг ёс, зан
үйл хийж байхад умард монголын зарим нутаг, тэр дундаа Хөвсгөл нуурын
орчмын Дархадын дунд аль болох гол, ус гатлахгүй байхыг хичээх, хэрэв таарсан
тохиолдолд гол руу арц утлагын зүйл цацах зан үйлийг хийдэг байжээ. Говийн
зарим бүс нутгийн иргэд нас барагсдаа нутаглуулахдаа заавал нэг ширхэг тогооны
бариулыг дагалдуулж тавьдаг байсан тухай мэдээ гарах бөгөөд нөгөө өрөөснийг
нь тухайн хүний муу зүгт нь хаядаг байсан ажээ.

                                      553
                          Монголын түүх, соёл, ёс заншил

    Оршуулах ёслол бол нас барсан хүнийг хүндэтгэх, түүнийг ариутгах буюу
түүнийг санан дурсах ёслол юм. Өөрөөр хэлбэл энэхүү зан үйл нь нас барагсдыг
дурсан санах соёлын уламжлалт зан үйл, сүсэг бишрэл, түүнд залбирах залбирал
зэрэг ёсыг гүйцэтгэж буй зан үйлын цогцолбор гэж хэлж болох юм. Оршуулгын
ёслол нь өөр соёл болоод шашны бүлгүүд хоорондын дэг ёс, заншил зэрэг
онцлогуудаас мөн хамаардаг. Оршуулах ёслолыг хийж буй хүний хувьд түүнд
хамаарах шашны зан үйлийг гүйцэтгэж байгаа нь нас барсан хүнд гашуудах,
түүний өнгөрсөн амьдралыг санан дурсах, түүний гэр бүлийнхэнд ямар нэгэн
байдлаар дэмжлэг үзүүлэх үүргийг гүйцэтгэж буй хэрэг болдог ажээ. Түүнээс
гадна оршуулах ёслол нь нас барагсдын сүнсийг дахин төрөлт буюу эргэн
төрөхөд хүрэхэд туслах зорилготой гэх шашны ойлголттой ч мөн холбогддог.
Оршуулах ёслол нь үндсэндээ нас барагсдын цогцос буюу биеийг бурхан юм уу
дээд тэнгэрт илгээж буй зан үйлийг агуулдаг ёслол юм. Соёлын онцлог, шашин
шүтлэгийн ялгаанаас хамааран эдгээр нь бие махбодыг дээд тэнгэрт илгээх
(чандарлах буюу тэнгэрт оршуулах) эсвэл түүнийг хадгалах (занданшуулах,
байгаль дээр ил орхих, хайрцаглах) зан үйлийг гүйцэтгэдэг байна. ХХ зууны дунд
үеэс нас барагсдыг нутаглуулахдаа засаг захиргааны шийдвэрээр хайрцаглах,
далд хэлбэрээр оршуулах хэлбэрт шилжсэн байдаг.
    Ер нь монголчуудын гүн ухааны сэтгэлгээнд төрсөн газраа ясаа тавьдаг ёс
уламжлал эртнийх юм. Хүнийг өөд болсны дараа юун түрүүнд зурхайч, бөө, лам
хүнд очиж алтан хайрцгийг нээлгэж, гарах өдрийн гариг, зүг чиг болон хураах
буян, үлдэгсдэд заавал хийж гүйцэтгэх үйл, цээрлэх ёсыг тогтоолгодог. Эрт үедээ
талийгаачийг хөдөөлүүлэхдээ “алтан хайрцаг”-ийг нээлгэх гэж бөө, лам руу
очоод байх цаг зав болон оройн зайн хувьд төдийлөн боломж бололцоо бага тул
аман ба бичгээр уламжлагдсан арга, домыг хэрэглэн талийгаачийг хөдөөлүүлэх
ёсыг гүйцэлдүүлдэг байв. Хүн нас бармагц гэрийн өрхийг бүтээж, хаалгыг нь
дарж уян, хаяаг битүүлдэг. Энэ нь хүн нас барсны дохио тэмдгээс гадна хулгана,
муур тэргүүтэн амьтан орохоос сэрэмжилсэн хэрэг. Талийгаачийн тэргүүнийг
хадгаар хулдаж ороогоод, зул хүж асааж, тасалдуулахгүйн тулд ивээл жилтэй хүн
юмуу, ойр төрлийн хүн нь эргэж тойрч байдаг.
    Талийгаачийн биеийг хөшихөөс өмнө “яс баригч” юм уу домч, ивээл жилтэй
ойр дотны хүмүүсээс малгайгаа буруу харуулж өмсөөд, дээлийн хормойг шууж,
ханцуйг дотогш нугалан орж ор хөнгөлөх, хувцас солих зэрэг үйлийг хийдэг.
Талийгаач нүдээ аниагүй юмуу, амаа ангайсан байдалтай байвал түүнийг мал
хөрөнгөндөө хоргодсон, идэж уух элдэв зүйлд сэтгэл нь ханаагүйн шинж хэмээн
үзэж, нүдийг нь аниулах, амыг нь хамхиулах засал хийдэг. Ингэхдээ иллэг хийх
ба зарим нутагт аманд нь шар тос үмхүүлдэг. Хэдийгээр талийгаачид ивээл
жилтэй байсан ч бар жилтэй хүнээр яс бариулах үйл хийлгэдэггүй нь оршуулах
зан үйлд хатуудна гэж үздэгийнх аж. Монголчуудын заншлаар хүн энэ хорвоод

                                      554
                           Монголын түүх, соёл, ёс заншил

нүцгэн ирсэн учраас нүцгэн буцах ёстой хэмээн үзэж хувцсыг нь тайлж, цагаан
юмуу шаргал бөс даавуунд ороож хөнгөлсөн орон дээр байрлуулдаг. Зарим
нутагт энэхүү зан үйлийн дараа ах дүүстээ эргэж төрөхийг бэлгэшээн хөө, хар
бэх, мүү, тараг, улаан шунх тэргүүтнээр далд газар нь тэмдэг тавих ёс бий. Ингээд
талийгаачийг сайн төрөл олохыг ерөөн буян үйлдэж ном хуруулдаг бөгөөд газар
сонгох, нутаглуулах ажлыг ёс журмын дагуу хийж гүйцэтгэдэг.
     Газар авах ёс: Газар авах ёс нь оршуулгын гол зан үйлийн нэг бөгөөд
талийгаачийн нас хүйс, зэрэг дэвээс шалтгаалаад газар шинжих нарийн ёс
горимтой байдаг. Газар шинжихдээ уул, толгодын энгэр ээвэр, ар талдаа уулын
шовх орой өнгийж харагдамгүй тэгш хөмөг газар сонгохыг хичээж, явган сууж
шинждэг. Энгийн үед явган суухыг цээрэлдэг нь ийм учиртай. Шинжихдээ
аль болох уудам талбиу, уул дэрлүүлж, ус өшиглүүлж тавихыг хичээдэг.
Талийгаачийн ойр төрлийн хүмүүс нэг, нэг газар сонгож, тэр газраа дөрвөн шагай
орхиж, хамгийн ээлтэй шагай буусан газрыг хэлэлцэн тохирч сонгох нь ч бий.
Идэр залуу хүнийг овоо толгойн дээд тал руу хэт цоройлгон тавих, өндөр настай
хүнийг хэт доор тавихыг таашаадаггүй. Сонгосон газраа арц, хүж уугиулж,
хормойгоо дэвсэн сөгдөж хадаг барин суугаад газар дэлхийгээс газар гуйж үгээ
айлддаг. Ингээд ороонгын эвэр, лам хүний очир, гахайн соёогоор зурж тэмдэг
тавьдаг. Монголчууд талийгаачийн газар авч буйг ёрлосон хэрэг хэмээн газар
зурахыг цээрлэдэг нь ийм учиртай. Газар хөндөх, хөндөхгүй өдөр, цаг гэж бий.
     Оршуулах ёс: Эрт үед талийгаачийн баруун гарынх нь эрхий хуруунаас
эхлэн хамар, чих, магнай, нүд, амыг нь дарж тагласан байдалтай тавьж
оршуулдаг байсан нь таван мэдрэхүйн эрхтэн нь хаагдлаа гэсэн утга ажээ.
Талийгаачийг гэрээс гаргахдаа хаалгадаггүй, хана хаалгыг салган хатавчаар
гаргадаг ёстой байсан бөгөөд орчин үед тэрхүү ёсыг төлөөлүүлэн дом болгож
ханыг төлөөлүүлж тавьсан модыг хуга гишгэн, “хаалгаар гаргасангүй, ханаар
гаргалаа” хэмээн хэлээд хөлөн талаар нь гаргадаг. Шарил ачсан тэрэгний өмнө
хөтөч нь оронгын эвэр, очир авч явах ба хөндлөн зам, гол ус таарвал арвай будаа,
эрдэнийн зүйл цацаж гардаг бөгөөд эмэгтэй хүн явдаггүй, зөвхөн идээ ундааг
бэлтгэн үлддэг байна. Оршуулах зан үйлийг ёс журмын дагуу үйлдээд буцахдаа
цагаан цийдмээр гараа ариулаад, хоёр галын дундуур гарч, явсан замаа хөндлөн
огтлох юмуу дайрч гаралгүй буцдаг байна.
     Хүнээ оршуулаад 7, 21, 49 хоногийн гашуудал үйлдэнэ. Гашуудлын үед
дээлийн ханцуй, зах, малгайн чихийг дотогш хумьж өмсдөг. Эр хүн дээлийн
энгэрийг товчилдоггүй, эм хүн толгойн гоёл зүүлт зүүдэггүй. Гашуудлын
хоног дуусахаас өмнө үс гэзгээ засуулах, мал төхөөрөхийг цээрлэнэ. Энэ мэт
49 хоногийн дотор ерөөл авах, ном хуруулах, хоног хөөлгөх, сүнсийг сайн
төрөлд хүргэх зэрэг шашин номын зан үйл үйлдэж, 49 хоног дуустал хурим найр
үүсгэхийг цээрлэж, талийгаачийг хүндэтгэн амьтан хооллох, хүүхэд баярлуулах,

                                       555
                          Монголын түүх, соёл, ёс заншил

мод тарих, ном бүтээх зэргээр буян үйлддэг. 49 дэх хоног буюу хоног хураах өдөр
нь талийгаачийг нөгөө ертөнцөд сайн төрлийг хурдан олохыг бэлгэдэж эмээл
хазаартай моринд чөдрийг нь буруу талд нь ганзагалж, ташуурыг бүүргэнд нь
өлгөж ирээд талийгаачийн дээл хувцсыг бэлтгэн тавьж ном хурж, шашны зан
үйл үйлддэг. Эвхэж тавьсан дээлийн энгэр зааман дээр малгай тавьдаггүйн учир
нь энэхүү зан үйлтэй холбоотой юм.
    Орчин цагт хот суурин газарт бол оршуулгын зан үйлийг хийдэг тусгай
байгууллагаар үйлчлүүлэн гүйцэтгэдэг болсон боловч ахуйн хүрээнд баримтлах
ёс журам, цээр бэлгэдлийн уламжлалыг зохих хэмжээгээр хадгалан үлдсэн юм.

                   БҮЛГИЙН ТУЛГУУР ОЙЛГОЛТУУД
    •   Бэлгэдэл                              •   Өнгөний бэлгэдэл
    •   Дохио зангааны бэлгэдэл               •   Тооны бэлгэдэл
    •   Дүрсийн бэлгэдэл                      •   Удмын сан
    •   Зочлох ёс                             •   Ураг удам
    •   Зөн совингийн бэлгэдэл                •   Ургийн бичиг
    •   Зүг чигийн бэлгэдэл                   •   Хойлго
    •   Зүүдний бэлгэдэл                      •   Хүндэтгэх ёс
    •   Махан төрөл                           •   Цусан төрөл
    •   Мэндлэх ёс                            •   Цээрлэх ёс
    •   Овог                                  •   Ясан төрөл
    •   Оршуулгын зан үйл

                 ДЭЛГЭРҮҮЛЖ УНШИХ НОМ ЗОХИОЛ
    1. Батсуурь Ж., Энхмаа Э. Монгол улсын иргэн угийн бичиг хөтлөх
        үлгэрчилсэн заавар. УБ., 2010.
    2. Болормаа Г. Түгээмэл ёс заншлын тунгаамал толь. УБ., 2014.
    3. Дулам С. Монгол бэлгэдэл зүй. I дэвтэр. Тооны бэлгэдэл зүй. УБ., 1999.
    4. Дулам С. Монгол бэлгэдэл зүй. II дэвтэр: Өнгийн бэлгэдэл зүй, зүг
        чигийн бэлгэдэл зүй. УБ., 2000
    5. Дулам С. Монгол бэлгэдэл зүй. III дэвтэр: Дүрсийн бэлгэдэл зүй, дохио
        зангааны бэлгэдэл зүй. УБ., 2001.
    6. Дулам С. Монгол бэлгэдэл зүй. IV дэвтэр: Зүүд, зөн совингийн бэлгэдэл
        зүй, Цагийн бэлгэдэл зүй. УБ, 2002.
    7. Нагаанбуу Н. Монгол төрийн ёс заншлын үндэс. УБ., 2005.
    8. Раднаабазар Ж. Угийн бичиг. УБ., 2008.
    9. Түдэв Л. Цээрлэл зүй. УБ., 2016.
    10. Цэрэнсодном Д. Ардын зан үйл, аж төрөх арга ухаан. УБ., 2018.

                                      556
                            Монголын түүх, соёл, ёс заншил

                          АШИГЛАСАН МАТЕРИАЛ

                                      Ном хэвлэл
1.    Авдай Ч нар. Монголын нүүдэлчдийн үндэсний уламжлалт технологи. УБ.,
      2003.
2.    Агваанжамба С. Төрийн тахилгат дархан цаазат Богдхан уул. УБ., 2000.
3.    Алтанбагана А., Баярцэцэг Б., Дариймаа Г. Монголчуудын түүх, соёл. УБ., 2012.
4.    Амар А. Монголын товч түүх. УБ., 2014.
5.    Амархүү О. Байгаль орчныг хамгаалах Монгол зан заншил, хууль цааз. УБ.,
      2000.
6.    Ардын сурган хүмүүжүүлэх өвөөс. УБ. 1991.
7.    Археологи, антропологи, угсаатан судлал сэтгүүл. УБ., 2003.
8.    Археологийн судлал. XXXI, Fasc. 11, УБ., 2011.
9.    Арьяасүрэн Ч., Нямбуу Х. Монгол ёс заншлын их тайлбар толь. УБ. 1992.
10.   Бадамхатан С. Хөвсгөлийн дархад ястан. УБ., 1965.
11.   Бадраа Ж. Монгол ардын хөгжим. УБ., 1998.
12.   Балхаажав Ц. Төрийн тухай асуудал ба ардын төрийн хувьсгалт үйл
      ажиллагаа. УБ. 1966.
13.   Батбаяр Б. XX зууны Монгол: Нүүдэл, суудал, олз гарз. УБ. 1995.
14.   Батбаяр Д. Монгол уран бичлэгийн түүх. УБ., 2001.
15.   Батжаргал Б. Монгол зурхай буюу эртний монголын математик. УБ., 1990.
16.   Батнасан Г. Монгол ардын хувцас.УБ., 1989.
17.   Бат-Очир Л. Ард анги: Бүтэц, өөрчлөлт, хоршоожилт. УБ., 1986.
18.   Бат-Очир Л, Отгонжаргал С. XX зууны Монгол дахь улс төрийн үйл явц.
      УБ., 1996.
19.   Батсайхан Д нар. Монгол гэр. УБ., 2015
20.   Батсайхан О. Монгол үндэстэн бүрэн эрхт улс болох замд. УБ., 2007.
21.   Батсайхан Ц. Монгол Улсын төлбөрийн хэрэгсэл. УБ., 2018.
22.   Батсайхан Ц. Монголын их эзэнт улсын зоос, мөнгөн тэмдэгт. УБ., 2018.
23.   Батсуурь Ж., Энхмаа Э. Монгол улсын иргэн угийн бичиг хөтлөх
      үлгэрчилсэн заавар. УБ., 2010.
24.   Батсүрэн Б. Ухуань(Авар) ба Сяньби(Сэрби). УБ., 2016.
25.   Баттогтох Д. Монгол ардын гэрийн сургууль. УБ., 2002.
26.   Баттогтох Д. Уламжлалт сурган хүмүүжлэгч лекцүүд. УБ. 2006.
27.   Батхуяг С., Батдэлгэр Ж. Боловсрол судлалын ерөнхий үндэс. УБ., 1997.
28.   Батцэцэг Б. Аман наадгай. УБ., 2015.
29.   Батцэцэг Б. Үлгэр. УБ., 2015.
30.   Баянжаргал Ч. Монголын эдийн засгийн түүх. УБ., 2001.
31.   Баянсан Ж. Соёл, хэл, үндэстний сэтгэлгээ. УБ., 2002.

                                        557
                           Монголын түүх, соёл, ёс заншил

32.   Баяр Д. Монголын төв нутаг дахь түрэгийн хүн чулуу. УБ., 1997.
33.   Баярсайхан Б. Монгол гэр барих арга. УБ., 2006.
34.   Баярсайхан Д., Болдбаатар Ж нар. Монгол улсын түүх. УБ. 2017
35.   Болд Б. Монгол Улсын баатрууд. УБ., 2012.
36.   Болд Д., Мишигбаатар Ж. Монгол төрийн одон медалийн түүх. УБ., 2008
37.   Боловсрол. УБ., 1992. №1, 2.
38.   Болормаа Г. Түгээмэл ёс заншлын тунгаамал толь. УБ., 2014.
39.   Болор-Эрдэнэ Ө. Удмын шастираа бүтээхэд ургийн код хэрэглэх нь УБ.,
      2016
40.   БНМАУ-ын түүх. УБ., 1966
41.   БСШУСЯ-ны сайдын 2018 оны А/453 тоот тушаалын 3-р хавсралт
42.   БСШУЯ-ны 2014 оны А/285 тоот тушаалын хавсралт Бум-Очир Д. Монгол
      бөөгийн зан үйл. УБ.,2002.
43.   Буянбадрах М нар. Монгол орны лавлах. УБ., 2019.
44.   Б.Буяндэлгэр. Монгол бөхийн түүхэн товчоон. УБ., 2017.
45.   Бүжиг. УБ., 2019.
46.   Бэгз Н, Цэенбазар Л. Монголын боловсролын түүхийн унших бичиг. УБ., 1995.
47.   Гаадамба Ш, Сампилдэндэв Х. Монгол ардын аман зохиол. УБ., 1988
48.   Ганбаатар Я. Хүннүгийн түүх, соёл. УБ., 2015.
49.   Гантуяа М. Буддын философи судлалын зарим асуудал. УБ.,2004.
50.   Гантуяа М нар. Шашин судлал. УБ., 2019.
51.   Гильом де Рубрук. Дорно этгээдэд зорчсон минь. УБ., 1988
52.   Гонгор Д. Халх товчоон. УБ., 1978.
53.   Гонгоржав Г. Монголчуудын эрдэм ухааны уламжлал. УБ., 1994.
54.   Гонгоржав У. Монголын эртний нүүдэлчид. УБ., 1994.
55.   Гүндэгмаа Д. XXI зууны малчин: Амжилт бүтээл, ашиг орлого УБ., 2013.
56.   Гэрэлбадрах Ж. Монголын нутаг дэвсгэр, хил хязгаарын түүх. УБ., 2002.
57.   Гэрэлбадрах Ж. ХҮ-ХҮI зууны монголын ноёд язгууртны зэрэг дэвийн
      асуудалд. УБ., 1999.
58.   Даваахүү Б. Монголын шатрын түүх. УБ., 2002.
59.   Дагвадорж Д. Буддын гүн ухааны Монгол уламжлал. УБ., 2004.
60.   Далай Ч. Юан гүрний үеийн Монгол. УБ., 1973
61.   Далай Ч. Монголын түүх. (1260-1388). УБ., 1992
62.   Далай Ч. Их Монгол улс. (1206-1260). УБ., 1994
63.   Далай Ч. Хамаг Монгол Улс (1101-1206). УБ., 1996.
64.   Дамдинбазар Х, Тангад Д. Цагаан сард нааддаг монгол ардын зарим
      тоглоом. УБ., 1981.
65.   Дамдинсүрэн Ц. Монголын уран зохиолын тойм, УБ., 1957
66.   Дашдаваа Ж. Монголын уламжлалт гэрийн хүмүүжил. УБ., 2013

                                       558
                          Монголын түүх, соёл, ёс заншил

67.  Дашжамц Д. Монголын ард түмний ёс суртахууны хүмүүжлийн дэвшилтэт
     өв уламжлалаас. УБ. 1968.
68. Дорно дахины гүн ухааны сэтгэлгээ ба орчин үе. УБ., 1999.
69. Дулам С. Монгол бэлгэдэл зүй. I-IV дэвтэр. УБ., 1999, 2000, 2001, 2002.
70. Дулам С. Монгол домог зүйн дүр. УБ., 1989.
71. Дулам С. Чингис хааны төрийн бэлгэдэл. УБ., 2006.
72. Дэлгэржаргал П нар. Монгол улсын түүх. УБ., 2017.
73. Дэлгэржаргал П. Монголчуудын угсаа гарвалыг нэхэн сурвалжлахуй. УБ.,
     2005.
74. Дэлгэржаргал П нар. Монголын эртний түүх: Хүннү. УБ., 2017.
75. Жалан-Аажав С. Халх журам. УБ., 1995.
76. Жамбалсүрэн Н. Монголын түүх: ерээд он. УБ. 1999.
77. Жамсран Л. Монголын сэргэн мандалтын эхэн (1911-1913). УБ., 1992.
78. Жамсран Л. Монголын төрийн тусгаар тогнолын сэргэлт. УБ., 1997.
79. Жачин Ч., Даваажаргал Г., Лхагвасүрэн А. Соён гэгээрэгч хэн бүхний
     монгол бичиг. УБ., 2013
80. Жачин Ч, Долзодмаа С. Түмэн оньсого тайлах түлхүүр. УБ. 2000.
81. Нагаанбуу Н, Маралмаа Н. Монгол төрийн ёс заншлын үндэс. УБ., 2005.
82. Нагаанбуу Н. Монголын түүх, соёлын нэр томъёоны гаргалгаа. УБ., 2005.
83. Жүгдэр Ч. 19-20-р зууны зааг дахь Монголын нийгэм улс төр, философи
     сэтгэлгээний хөгжил. УБ. 1972.
84. Замын хөдөлгөөний аюулгүй байдлын цагаан ном. УБ., 2019.
85. Лувсанвандан Ш. Хэл, харилцаа, дохио (Бүтээлийн түүврийн Ү боть), УБ., 2005.
86. Лхагваа.Ж нар. Монголын шатрын түүхэн хөгжил.УБ., 2010.
87. Лхагважав С. Монгол туургатны бөөгийн арга ухаан. УБ., 2011.
88. Майдар Д., Дарьсүрэн Л. Гэр орон сууцны түүхэн тойм. УБ., 1976
89. Мандахзориг О. Монгол улсын тээврийн салбар. УБ., 2017
90. Мансан Д. Монгол зан үйлийн мөрдөл. Хөх хот., 1990.
91. Монгол ардын уламжлалт зан үйлийн дээж. I, II. УБ., 1991
92. Монгол ардын үлгэр. №1, 2, 3, 4. УБ. 2007.
93. Монгол ардын үлгэр, домог. УБ., 1982.
94. Монгол ардын цэцэн үг. УБ. 1989.
95. Монгол газар усны нэрийн домог. УБ. 2001.
96. Монгол ёс заншил, зан үйлийн товчоон. УБ., 2009
97. Монгол идээн товчоон. УБ., 1991.
98. Монгол судлал ОУЭШБХ. УБ., 2001.05.26.
99. Монгол төрийн үүсэл, ёс ёслол, бэлгэдэл, хүндэтгэл, уламжлал. УБ., 2011.
100. Монгол улсын түүх. УБ., 2010.
101. Монгол Улсын түүх. I-III боть. УБ., 2003

                                      559
                         Монголын түүх, соёл, ёс заншил

102. Монголын боловсрол судлаач эрдэмтдийн сонгомол өгүүллийн түүвэр. УБ.
     2002.
103. Монголын буддын шашны нийгэм хүмүүнлэгийн үйл ажиллагаа. УБ., 2018.
104. Монголын бурхан шашны түүхийн зарим асуудал. Илтгэлийн эмхэтгэл.
     УБ., 2018.
105. Монголын нууц товчоо. УБ., 1990
106. Монголын соёл, урлаг судлал. VII-VIII. УБ., 2005
107. Монголын соёлын түүх. I-V боть. УБ., 1999
108. Монголын философийн түүхийн зарим асуудал. УБ., 1990.
109. Монголын философийн түүх. I-IV боть. УБ., 1997, 2000,
110. Монголын тухай лекцийн эмхэтгэл. Сөүл., 2002
111. Монголын түүхийн үечлэл. Эрхэлсэн Ж.Гэрэлбадрах. УБ., 2014.
112. Монголын хууль тогтоомжийн түүхэн эмхтгэл. I боть, УБ., 2010
113. Монголын чулуун зэвсэг. УБ., 2016.
114. Монголын эзэнт гүрний түүх. I-V боть. УБ., 2019.
115. Монголын эртний түүх. I-V боть. УБ., 2017.
116. Монголын эх түүх. УБ., 2014.
117. Монголчууд: Харийн тамган доорх нүүдэлчид. УБ., 2014
118. Монголчуудын байгаль хамгаалах зан үйлээс. УБ., 1988.
119. Мөнх-Очир Д. Монголын одон зурхай, зурхай судлалын түүх. УБ., 2012
120. Наваан Д. Хүннүгийн өв соёл. УБ., 1999
121. Навчаа Л. Зан үйл. УБ., 2015.
122. Навчаа Л. Оньсого. УБ., 2015.
123. Нагаанбуу Н. Монгол төрийн ёс заншлын үндэс. УБ., 2005
124. Нагаанбуу Н нар. Монголчуудын Анх, Энх, Мөнхийн Амин зурхай. УБ., 2009
125. Намжил Т. Монгол ба зүүн хойт азийн гэр бүл. УБ. 1996.
126. Намжил Т. Монгол гэрийн ёс уламжлал. УБ., 1999
127. Намжил Т, Оюунбилэг Г. Монгол гэр бүл. УБ., 1999.
128. Намжилдорж Н. Монголын хөлөгт тоглоом. УБ., 1966.
129. Намжим Т. Монголын аж ахуй, эдийн засаг. I-II боть. УБ., 2000.
130. Нанжид Д. Монгол бүжгийн түүхэн уламжлал, хөгжлийн шинэ хандлага.
     УБ., 2009.
131. Насанбалжир Ц. Ар монголоос Манж Чин улсад залгуулж байсан алба. УБ.,
     1964.
132. Нацагдорж Ш. Монголын феодализмын түүхэн замнал. УБ., 1978.
133. Нацагдорж Ш. Халхын түүх. УБ., 1963.
134. Нацагдорж Ш. Сум, хамжлага, шавь, ард. УБ., 1986.
135. Нацагдорж Ш. Манжийн эрхшээлийн үеийн Халхын хураангуй түүх. УБ., 1963
136. Нацагдорж Ш. То ван, түүний сургааль. УБ. 1968

                                     560
                             Монголын түүх, соёл, ёс заншил

137.   Нүүдэлчдийн өв судлал. Tom X. УБ., 2010.
138.   Нямбуу Х. Монгол хувцасны түүх. УБ., 2002.
139.   Нямбуу Х. Өвөөгийн өгүүлсэн түүх. УБ., 1990.
140.   Нямбуу Х. Өнөөгийн Монгол ёс. УБ., 1976
141.   Нямбуу Х. Хүндлэхийн дээд хөх Монголын төрийн ёслол. Өндөрхаан., 1992.
142.   Одбагмэд З. Монгол ардын хүндлэх, мэндлэх, талархах ёс. УБ. 1971.
143.   Отгонбаяр Э. Монголын нууц товчоо зурагт ном. УБ., 2001.
144.   Оюунгэрэл П. Тууль. УБ., 2015.
145.   Өлзий Т. Эртний монголчуудын сэтгэлгээний хэв шинж, онцлог. УБ., 1994.
146.   Өлзийсайхан Ж. Ардын сурган хүмүүжүүлэх зүйн зарим асуудал. УБ. 2001.
147.   Пунсаг А. Монгол шатар ба монгол соёл. УБ., 2006.
148.   Пунсалдулам Б. Монголын газар тариалангийн түүх. I, II боть. УБ., 2017, 2019.
149.   Пүрэв О. Монгол бөөгийн шашин. УБ., 2014.
150.   Пүрэвдорж Г. Ойрад монголчуудын малын им, тамга. УБ., 2008.
151.   Пүрэвжав С. Монгол дахь шарын шашны хураангуй түүх. УБ., 1978.
152.   Пүрэвжав Ш. Монголын шатрын түүхэн замнал. УБ., 1989.
153.   Пэрлээ Х. Монгол түмний гарлыг тамгаар хайн судлах нь. УБ., 1975.
154.   Раднаабазар Ж. Угийн бичиг. УБ., 2008.
155.   Рашид-Аддин. Судрын чуулган. I дэвтэр. УБ., 2002.
156.   Ренчин Б. Монгол бичгийн хэлний зүй. УБ., 1964
157.   Ринченсамбуу Г. Монгол ардын дууны төрөл зүйл. УБ., 1959
158.   Сайнбуян С. Монгол орны газарзүйн судалгааны түүх. УБ., 1995
159.   Сайнжаргал М. Монгол тахилга. Хөх хот., 2001.
160.   Сампилдэндэв Х. Ардын жүжиг наадмын аман зохиол. УБ., 1988.
161.   Сампилдэндэв Х. Малчин ардын зан үйлийн уламжлал. УБ., 1989.
162.   Сампилдэндэв Х. Монголчуудын хуримлах ёс. УБ., 1997
163.   Сампилдэндэв Х. Монгол зан үйл, баяр ёслолын товчоон. УБ., 2006.
164.   Сампилдэндэв Х. Өрх гэрийн Монгол ёсон. УБ., 1999.
165.   Сарантуяа Б. Монголын цэнгээн наадам. УБ., 1997.
166.   Саруулбуян Ж. Хан Хэнтий уулын тэнгэрийн тахилга. УБ., 1999.
167.   Содномдаржаа Н. Монгол үндэстний цагаан идээний соёл. УБ., 1997.
168.   Сосоржав Ж. Малын хишиг мах, махан бүтээгдэхүүн. УБ., 2016.
169.   ССАЖЯ-ны сайдын 2013 оны А/41 тоот тушаалын 1, 2-р хавсралт
170.   Сурган хүмүүжүүлэгч. УБ., 1990. №3, 6.
171.   Сүхбаатар Г. Монгол Нирун Улс. УБ., 1992
172.   Сүхбаатар Г. Монголын түүхийн дээж бичиг. Тэргүүн дэвтэр. УБ., 1992
173.   Сүхбаатар Г. Монголчуудын эртний өвөг. УБ., 1992
174.   Сүхбаатар Г. Сяньби. УБ., 1971
175.   Сүхбаатар О. Монголын газар усны нэрийн домог. УБ., 2001.

                                         561
                         Монголын түүх, соёл, ёс заншил

176. Сүхбат Ш. Бөө. УБ., 2007.
177. Сүхбат Ш. Монголчуудын сурган хүмүүжүүлэх өв уламжлал. УБ. 2009.
178. Сүхээ Ш. монгол ардын сурган хүмүүжүүлэх уламжлал, дэвшлийн зарим
     асуудал. УБ. 1988.
179. Сэржээ Ж. Монголчуудын номын өв. УБ., 2001
180. Сэр-Оджав Н. Монголын эртний түүх. УБ., 1977
181. Сэр-Оджав Н. Эртний Түрэгүүд. УБ., 1970
182. Талаа Б. Юань гүрний үеийн Монгол үсгийн модон барын зурлага,
     хэлбэрийн түүхэн судалгаа. УБ., 2016.
183. Тод магнай сэтгүүл. УБ., 2011. №13
184. Төмөрбаатар Ш. Монгол түмний тэнгэр унших эрдэм. УБ., 1991.
185. Төрбат Ц. Монголын буган хөшөө. УБ., 2016.
186. Түдэв Л. Монгол шагай. УБ., 2006.
187. Түдэв Л. Цээрлэл зүй. УБ.,2016
188. Түдэв Л. Үгсийн нууц уурхай. УБ., 1996.
189. Угсаатан судлал. Т. XIII. УБ., 2001.
190. Уртнасан Ц, Дорждагва Т. Биет бус соёлын өвд холбогдох материалын
     эмхэтгэл. УБ., 2009.
191. Хандсүрэн Ц. Жужаны хаант улс ба түүхийн зарим судалгаа. УБ., 2005.
192. Харари Ю. Хүн төрөлхтний товч түүх. УБ., 2018.
193. Хаянхярваа Г., Шинэжил С. Малын хишиг сүү, сүүн бүтээгдэхүүн. УБ., 2016.
194. ХХ зууны монголын боловсрол судлал. УБ. 2001.
195. Хөхөө Д. Арвайн гурил ч амттай даа. УБ., 2009.
196. Хөхөө Д., Гүндэгмаа Б. Малын хишиг: Арьс шир. УБ., 2016.
197. Хүүхдийн хүмүүжил. УБ., 1989. №4.
198. Хүүхдийн хүмүүжил. УБ., 1978. №3.
199. Хүүхэнбаатар Д. Эх түүхээ эргэцүүлэхүй. УБ., 2008.
200. Хэрлэн Л. Монгол ардын хөгжмийн зэмсгийн түүхээс. УБ., 2009.
201. Цагаан Д. Монгол хүний язгуур тоглоом- шагай. УБ., 2001.
202. Цендина А, Отгонбаатар Р. Монгол үсэг, бичгийн дээж. УБ., 2014
203. Цоодол И. Монгол ардын уламжлалт ёс, зан үйлийн дээж. №1,2. УБ. 1991.
204. Цэвээндорж Д. Монголын эртний урлагийн түүх. УБ., 1999.
205. Цэвээндорж Д нар. Монголын археологи. УБ., 2003.
206. Цэвээндорж Д нар. Монголын чулуун зэвсгийн судалгаа. УБ., 2016.
207. Цэнд-Аюуш Ц., Гүндэгмаа Д., Анхцэцэг Б. Малын хишиг хонины ноос,
     сарлагийн хөөвөр. УБ., 2016.
208. Цэндээхүү Ц. Монголчуудын байгаль хамгаалах ёс заншил, уламжлал. УБ.,
     2001.
209. Цэрэннадмид А. Хүн ёс, хүн төрх, зан суртахуун. УБ.,2001.

                                     562
                           Монголын түүх, соёл, ёс заншил

210.   Цэрэнсодном Д. Ардын зан үйл, аж төрөх арга ухаан. УБ., 2018.
211.   Цэрэнсодном Д. Монгол ардын домог. УБ., 1989.
212.   Цэрэнсодном Д. Монгол ардын домог үлгэр. УБ., 2016.
213.   Цэрэнсодном Д. Монгол ардын үлгэр. УБ., 2016.
214.   Цэрэнханд Г., Лонжид Д. Монгол ёс заншил, зан үйлийн товчоон. УБ., 2009.
215.   Чимэд Ө. Эрдэнийн Очир одон. УБ., 1961.
216.   Чойжилжав Х нар. Монголын хурдан морины уралдаан. УБ., 2015
217.   Чоймаа Ш. Монгол бичиг. УБ., 1989
218.   Чоймаа Ш. Монгол ёс заншил, уламжлалт ухаанаа заан сургагч нарт тус
       дэм. УБ., 2015
219.   Чоймаа Ш. Монгол уламжлалт ухаанаа заан сургагч нарт тус дэм. УБ., 2011.
220.   Чулуунбаатар Г. XX, XXI зууны зааг үеийн Монгол дахь иргэний нийгмийн
       төлөвшил, хөгжил. УБ. 1999
221.   Чулуунбаатар.Л. Нүүдэлчин монголчуудын бичиг үсгийн соёл. УБ., 2002
222.   Чулуунбаатар Л нар. Монголын хураангуй түүх. УБ., 2016.
223.   Чулуунбаатар Ш. Монгол үндэстний уугуул ноход. УБ., 2016.
224.   Шагдар Ш. Монгол орноор аялах зуун зам. Уб., 2003.
225.   Шагдар Ш. Монгол Улсын боловсролын түүхийн товчоон. УБ., 2000.
226.   Шагдарсүрэн Ц. Монголчуудын үсэг бичгийн товчоон. УБ., 2001
227.   Шагдарсүрэн Ц. Монголчуудын утга соёлын товчоон. УБ., 2003
228.   Шагдарсүрэн Ц. Эх хэлээ эвдэхгүй юмсан. УБ., 2007.
229.   Шашин. УБ., 2016.
230.   Шашин судлал. УБ., 2000.
231.   Ширэндэв Б. Монгол ардын хувьсгалын түүх. УБ., 1999.
232.   Ширэндэв Б. Монгол улсын төрийн тусгаар тогтнол сэргэн мандсан нь.
       УБ., 1996
233.   ШУА-ийн мэдээ, УБ., 1991, №3.
234.   Шүгэр Ц. Монгол модон барын ном, УБ., 1991
235.   Энх-Амгалан Р., Өлзийханд Н. Аж үйлдвэрийн салбар. УБ., 2018
236.   Эрдэнэбаатар Д. Монгол нутгийн дөрвөлжин булш, хиригсүүрийн соёл.
       УБ., 2002.
237.   Эрдэнэбат Б., Мягмарсамбуу Г. Монгол улсын бүх цэргийн их хар сүлд.
       УБ., 2012.
238.   Эрдэнэбаяр М. Ногоон ном. УБ., 2009.
239.   Эрдэнэ-Очир Г. Ардын сурган хүмүүжүүлэх зүй. УБ. 1998.
240.   Эрдэнэсайхан З., Эрдэнэзул З. Монгол загасчлал. УБ., 2017.
241.   Эрдэнэчимэг Л. Шагайн наадгай. УБ.,2020
242.   Эрэгзэн Г. Гуа довын Хүннүгийн дурсгал. УБ., 2019.
243.   Юан улсын судар. 202 дугаар дэвтэр. Дандаагийн монгол орчуулга

                                       563
                       Монголын түүх, соёл, ёс заншил

                                 ЦАХИМ ХУУДАС
1.    http://aganerdene.blogspot.com/
2.    http://allegromn.com/
3.    http://archeologyofmongolia.blogspot.com/
4.    http://arkhangai.mn/
5.    http://bugsabai.ucoz.com/
6.    http://galtogoo.mn/
7.    http://gogo.mn/
8.    http://gurduumn.blogspot.com/
9.    http://eagle.mn/
10.   http://ene.mn/
11.   http://factsanddetails.com/
12.   http://hdl.loc.gov/loc.ndlpcoop/
13.   http://hiimori.mn/
14.   http://hunnu.mn/
15.   http://hurd.fun/
16.   http://hurim.mn/
17.   http://hutag.weebly.com/
18.   http://guren.mn/
19.   http://miss.mn/
20.   http://mn.cctv.com/
21.   http://mn.cntv.cn/
22.   http://mn.news.cn/
23.   http://mongoliaexpeditions.blogspot.com/
24.   http://mongolianhistorians.blogspot.com/
25.   http://mongolianshaman.com/
26.   http://mongol-gaihamshig.blogspot.com/
27.   http://mongol-style.blogspot.com/
28.   http://munkhtengeriinshashin.blogspot.com/
29.   http://nationallibrary.mn/
30.   http://nationalmuseum.mn/
31.   http://nomiinclub.blogspot.com/
32.   http://news.zone.mn/
33.   http://newsmedia.mn/
34.   http://onchzar.mn/
35.   http://peak.mn/
36.   http://ru.gofreedownload.net/
37.   http://samlinger.natmus.dk/DO/
38.   http://sarr.emory.edu/
39.   http://selenge.khural.mn/
40.   http://seruuleg.mn/

                                   564
                        Монголын түүх, соёл, ёс заншил

41.   http://shinesaranmyblogspot.blogspot.com/
42.   http://teacher.itpd.mn/
43.   http://tonshuul.mn/
44.   http://tsahim.reader.mn/
45.   http://tsl.ttcy.com/
46.   http://undesten.mn/
47.   http://ubsonin.mn/
48.   http://writersunion.mn/
49.   http://www.altaiheritage.mn/
50.   http://www.airport.gov.mn/
51.   http://www.bayan-olgii.gov.mn/
52.   http://www.bestnews.mn/
53.   http://www.budda.mn/
54.   http://www.buuvei.mn/
55.   http://www.davalgaa.mn/
56.   http://www.dayarmongol.com
57.   http://www.ekhoron21.mn/
58.   http://www.fact.mn/
59.   http://www.fao.org/
60.   http://www.findglocal.com/MN/
61.   http://www.ikhmongol.mn/
62.   http://www.info.mn/
63.   http://www.goolingoo.mn/
64.   http://www.khuukhed-khugjil.mn/
65.   http://www.mfa.gov.mn/
66.   http://www.mglnews.mn/
67.   http://www.mnb.mn/
68.   http://www.mongolaltai.mongoluv.mn/
69.   http://www.mongolianguide.mn/
70.   http://www.mongolinternet.com/
71.   http://www.monsudar.mn/
72.   http://www.mtz.mn/
73.   http://www.naadgai.mn/
74.   http://www.npost.mn/
75.   http://www.olloo.mn/
76.   http://www.parliament.mn/
77.   http://www.renchinbal.mn/
78.   http://www.sibheritage.nsc.ru/
79.   http://www.solongonews.mn/
80.   http://www.sonin.mn/
81.   http://www.tanhim.net/

                                    565
                         Монголын түүх, соёл, ёс заншил

82.    http://www.times.mn/
83.    http://www.todmagnai.mn/
84.    http://www.touristinfocenter.mn/
85.    http://www.tusgal.mn/
86.    http://www.unesco.mn/
87.    http://www.vom.mn/
88.    http://www.zamch.mn/
89.    http://www.zms.mn/
90.    http://www.wikimon.mn/
91.    https://1000mashin.mn/
92.    https://alxam.com/
93.    https://ankhbayarn.wordpress.com/
94.    https://apkpure.com/
95.    https://biznetwork.mn/
96.    https://bodisootaxx.wordpress.com/
97.    https://commons.wikimedia.org/
98.    https://danzanravjaa.wordpress.com/
99.    https://dnn.mn/
100.   https://depts.washington.edu/silkroad/museums/
101.   https://eap.bl.uk/
102.   https://edu.blogmn.net/
103.   https://ganbold55.wordpress.com/
104.   https://gramho.com/
105.   https://greenglade-snt.ru/
106.   https://ikon.mn/
107.   https://jeremiahstanghini.com/
108.   https://mass.mn/
109.   https://mecss.gov.mn/
110.   https://medium.com/@thefamuseum/
111.   https://mn.delachieve.com/
112.   https://mn.wikipedia.org/
113.   https://mongolia-service.com/
114.   https://mongoliax.mn/
115.   https://mongolisch24.de/mn/
116.   https://mongoltoli.mn/
117.   https://news.medleg.me/
118.   https://news.mn/
119.   https://news.xopom.com/
120.   https://news.zindaa.mn/
121.   https://nomadicart.mn/
122.   https://oneminute.mn/

                                     566
                          Монголын түүх, соёл, ёс заншил

123.   https://oeo.mn/
124.   https://pdfslide.net/
125.   https://plus.rozhlas.cz/
126.   https://religionmongolia.wordpress.com/
127.   https://sagajklub.blog.hu/
128.   https://sborkameb23.ru/mn
129.   https://temas-selectos-de-ciencias.blogspot.com/
130.   https://tourism.omnogovi.gov.mn/
131.   https://transat.ru/
132.   https://tukhuurumj.wordpress.com/
133.   https://twitter.com/
134.   https://ubshop.mn/
135.   https://urgiinbichig.mn/
136.   https://updown.mn/
137.   https://weshop.mn/
138.   https://www.academia.edu/
139.   https://www.alamy.com/
140.   https://www.britannica.com/
141.   https://www.caak.mn/
142.   https://www.facebook.com/
143.   https://www.flickr.com/
144.   https://www.gazar.gov.mn/
145.   https://www.listennotes.com/
146.   https://www.livetv.mn/
147.   https://www.mglradio.com/
148.   https://www.mongolbank.mn/
149.   https://www.montsame.mn/
150.   https://www.ncle.edu.mn/
151.   https://www.n24.mn/
152.   https://www.pinterest.com/
153.   https://www.ru.wikipedia.org/
154.   https://www.slideshare.net/
155.   https://www.tolgoilogch.mn/
156.   https://www.trends.mn/
157.   https://www.ubpark.mn/
158.   https://www.ugluu.mn/
159.   https://www.wikiwand.com/mn/
160.   https://www.zasag.mn/




                                      567
Монголын түүх, соёл, ёс заншил




            568
